

কোন বিচার পায়নি জাতি স্বৈরাচারী শাসকগোষ্ঠির কাছ থেকে, শুধু পেয়েছে
অন্যায়-অবিচার, জুলুম-নির্যাতন, প্রতারণা ও বঞ্চনা ৷

লুটপাট সমিতির কার্যকলাপে কিভাবে মুক্তিযুদ্ধের তথা সমস্ত বাঙ্গালী জাতির ভাবমূর্তি
ক্ষুন্ন হচ্ছিল তার কয়েকটি বিবরণ নিচে দেয়া হল:-

লুটপাট সমিতির সদস্যরা তখন কোলকাতার অভিজাত পাড়াগুলোতে এবং বিশেষ
করে পার্ক স্ট্রিটের হোটেল, বার এবং রেস্তোরাগুলোতে তাদের বেহিসাবী খরচার জন্য
“জয় বাংলার শেঠ' বলে পরিচিত । যেখানেই তারা যান মুক্তহস্তে বেশুমার খরচ
করেন। থাকেন বিলাসবহুল ফ্ল্যাট কিংবা হোটেলে ৷ সন্ধ্যার পর হোটেল গ্র্যান্ড,
প্রিন্সেস, ম্যাগস, ট্রিংকাস, বু ফক্স, মলিন র‍্যু, হিন্দুস্তান ইন্টারন্যাশনাল প্রভৃতি বার
রেষ্টুরেন্টগুলো জয়বাংলার শেঠদের ভীড়ে জমে উঠে। দামী পানীয় ও খাবারের সাথে
সাথে পাশ্চাত্য সঙ্গীতের আমেজে রঙ্গীন হয়ে উঠে তাদের আয়েশী জীবন।
বয়-বাবুর্চিরাও তাদের আগমনে ভীষণ খুশি হন । এমনই একজন নেতা তার দলবল
নিয়ে প্রত্যেক দিন হোটেল গ্র্যান্ডের বারে মদ্যপান করতেন ৷ তিনি বগুড়া ব্যাংক লুটের
টাকার একটা বিরাট অংশ কব্জা করেছেন কোনভাবে ৷ তার কাছে রয়েছে প্রায় চার
কোটি টাকা ৷ একদিন মধ্যরাতে তিনি হোটেল বারে গিয়ে মদ পরিবেশন করার জন্য
বারম্যানদের হুকুম দেন। বারম্যানরা কাচুমাচু হয়ে তাকে জবাব দেয় সময় শেষ হয়ে
যাওয়ায় বার বন্ধ করে দেয়া হয়েছে। জবাব শুনে ক্ষিপ্ত হয়ে উঠেন বাঙ্গালী শেঠ।
টলমল অবস্থায় চিৎকার করে বলতে থাকেন, তিনি হোটেলটাই পুরো কিনে নিতে
চান। বেসামাল কিন্তু শাসালো খদ্দের, তাই বারম্যানরা চুপ করে সবকিছু হজম করে
যাচ্ছিল । শেঠ আবোল-তাবোল বকে পরে একজন বারম্যানকে হুকুম দেন, “কাল বার
খোলার সময় থেকে বন্ধ করার আগ পর্যন্ত তিনি ও তার সঙ্গীগণ ছাড়া অন্য কাউকে
মদ পরিবেশন করা যাবে না। তারাই শুধু থাকবেন বারে ।” তার হুকুম শুনে বারম্যান
ম্যানেজারকে ডেকে পাঠায়। ম্যানেজার এলে শেঠ তাকে প্রশ্ন করেন, “রোজ
আপনাদের বারের সেল কত টাকা?” ম্যানেজার একটা অংক তাকে জানায়। শেঠ
তখন তাকে তার সিদ্ধান্তের কথা জানিয়ে বলেন পুরোদিনের সেলের টাকাই তিনি
পরিশোধ করবেন । পুরো টাকার মদ ওরা খেয়ে শেষ করতে না পারলে বাকি মদ যেন
তার বাথরুমের টাবে ভরে দেবার ব্যবস্থা করা হয়। তিনি তাতে গোসল করবেন।
ম্যানেজার তার কথা শুনে 'থ হয়ে গিয়ে মাতালের প্রলাপ মনে করে কোন রকমে
সেখান থেকে কেটে পড়েন ।

আর একদিন আর একজন জয়বাংলার শেঠ তার পুত্রের প্রথমবারের মত জুতো পরার
দিনটি উৎযাপন করার জন্য ব্লু ফক্স রেষ্টুরেন্টে প্রায় ১০০ জনের একটি শানদার পার্টি
দেন। এছাড়া অনেক শেঠরা দিল্লী এবং বোস্বেতে গিয়ে বাড়িঘর কিনতে থাকেন।

যা দেখেছি, যা বুঝেছি, যা করেছি ২২১



অনেকে আবার ফিল্ম ইন্ডাস্ট্রিতেও বিনিয়োগ করতে আগ্রহী হয়ে উঠেন। তাদের এ
সমস্ত কির্তিকলাপের ওপর শহীদ জহির রায়হান একটি প্রামাণ্য চিত্র তৈরি করার
সিদ্ধান্ত নিয়েছিলেন । তার এ অভিপ্রায়ে অনেকেই ভীষণ অসন্তষ্ট ছিলেন তার উপর ।
অনেকে তার এ সিদ্ধান্তে ক্ষেপেও গিয়েছিলেন ৷ তার রহস্যজনক মৃত্যুর পেছনে এটাও
একটা কারণ হতে পারে। কোন এক নায়িকার জন্মদিনে তখনকার দিনে তার এক
গুণমুগ্ধ ভক্ত তাকে ৯ লক্ষ টাকা দামের হীরের নেকলেস্‌ উপহার দিয়েছিলেন ৷

দরগা রোডের বিশু বাবুর বাড়িতে থাকতেন মন্ত্রী পরিষদের পরিবারবর্গ ৷ প্রবাসী
সরকারের টাকার প্রায় সবটাই কালো কালো ট্রাঙ্কে ভরে রাখা হয়েছিল বিশু বাবুর
বাড়িতে এবং ৩নং সোহরাওয়ার্দী এ্যাভেনিউ এর তিন তলার ছাদের দু'টো কামরায় ।
সেখানে থাকতেন অর্থসচিব জনাব সামসুজ্জামান এবং তার পরিবার ও রাফি আক্তার
ডলি। এ টাকার কোন হিসাব ছিল না। কোলকাতার বড় বাজারের মারোয়াড়ীদের
সাহায্যে এগুলোর এক্সচেঞ্জ করা হত। এ কাজের দালালী করেও অনেকে কোটিপতি
হয়ে উঠেন রাতারাতি । মুক্তিযোদ্ধাদের বেশিরভাগ নিঃস্বার্থ দেশপ্রেমিক হলেও তাদের
মধ্যে কিছু সংখ্যক মুক্তিযোদ্ধা লোভ সংবরণ করতে না পেরে অসৎ হয়ে উঠেন ।

কোন এক সেক্টর কমান্ডার এক পাকিস্তানী সিএসপি অফিসারের অস্তঃসত্ত্বা স্ত্রীকে
বেয়োনেটের আঘাতে মেরে তার গা থেকে সোনার অলংকার খুলে নিয়েছিলেন; এমন
ঘটনাও ঘটেছে। এ ধরণের কিছু ব্যক্তি নিজেদের মুক্তিযোদ্ধা হিসেবে জাহির করার
চেষ্টা করেছেন আজ অন্দি। কিন্তু তারা ছিলেন মুক্তিযোদ্ধাদের কলংক। তাদের
অপকর্মের জন্য সাধারণভাবে মুক্তিযোদ্ধাদের অনেক কলংকের ভাগী হতে হয়েছে।

যুব শিবির, শরনার্থী শিবিরগুলোতে বরাদ্দকৃত রিলিফ সামগ্রী নিয়েও কেলেংকারী
হয়েছে অনেক। ভারতের মাটিতে আশ্রয় গ্রহণ করেছিল প্রায় ১ কোটি শরনার্থী ।
তাদের জন্য সারাবিশ্ব থেকে রিলিফ সামগ্রী, যানবাহন ভারতীয় সরকারের প্রযত্বে
প্রচুর এসেছিল । কিন্তু তার কতটুকুইবা দেয়া হয়েছিল শরনার্থীদের প্রয়োজন মেটাতে।
এ সমস্ত রিলিফ সামগ্রী বিতরণের দায়িত্ব ছিল যৌথভাবে ভারত ও প্রবাসী বাংলাদেশ
সরকারের । বগুড়ার স্টেট ব্যাংক ছাড়াও মোটা অংকের টাকা নিয়ে আসা হয়েছিল
পার্বত্য চট্টগ্রাম ও পাবনার ট্রেজারি থেকে। সে টাকারও কোন সুষ্ঠ হিসাব পাওয়া
যায়নি। মুক্তিযুদ্ধে আওয়ামী লীগ ছাড়া অন্যান্য রাজনৈতিক দল, তাদের নেতৃবর্গ এবং
কর্মীদের কার্যকলাপ সম্পর্কে যা দেখেছিলাম তার কিছুটা বিবরণ দেয়া উচিত।

মাওলানা ভাসানী বাংলাদেশ থেকে আসামে পালিয়ে আসার পর থেকেই ভারতীয়
সরকারের প্রটেকটিভ কাষ্টডিতে আটক হয়ে থাকেন। মজলুম নেতাকে নিয়ে

যা দেখেছি, যা বুঝেছি, যা করেছি ২২২

 

বিশেষভাবে চিন্তিত ছিল ভারত সরকার । প্রত্যক্ষভাবে মুক্তিযুদ্ধে তিনি যাতে কোন
প্রকার নেতৃত্ব দিতে না পারেন তার জন্য অতি সতর্কতার সাথে এ ব্যবস্থা করা
হয়েছিল । ভারত সরকার এবং আওয়ামী লীগ কখন মাওলানাকে বিশ্বাস করতে
পারেনি। তার সাথে তার দলীয় নেতা ও কর্মীদেরকেও কোন প্রকার যোগাযোগ রক্ষা
করতে দেয়া হয়নি পুরো নয়টি মাস। ভাসানী, ন্যাপের কর্মী ও যুবনেতারা অল্পদিনেই
বুঝতে পেরেছিলেন আওয়ামী লীগ প্রবাসী সরকার এবং ভারতীয় সরকারের কাছে
তারা খুব একটা গ্রহণযোগ্য নন। মাওলানা ভাসানী এবং প্রগতিশীল যুব নেতৃবৃন্দ

আওয়ামী লীগ নেতাদের দলীয় সরকারের পরিবর্তে সর্বদলীয় জাতীয় সরকার গঠনের
আবেদন জানিয়ে ছিলেন। কিন্তু তাদের সে আবেদনে আওয়ামী লীগ কিংবা ভারতীয়
সরকার কেউই সাড়া দেয়নি বরং আওয়ামী লীগ প্রবাসী সরকার যুদ্ধকালীন অবস্থায়
প্রয়োজনমত মাওলানাকে ব্যবহার করার চেষ্টাই করেছে। কিন্তু মাওলানা ভাসানী সে
ফাদে পা দেননি। মুক্তিযুদ্ধ চলাকালে জনাব মশিউর রহমান যাদুমিয়া একবার
কোলকাতায় এসেছিলেন। কোলকাতায় তিনি তার দলীয় প্রধান মাওলানা ভাসানীর
সাথে সাক্ষাৎ করতে ব্যর্থ হন। তবে তিনি তার দলীয় যুব ও ছাত্রনেতাদের সাথে এক
বৈঠকে মিলিত হন। বৈঠকে মত বিনিময়কালে তিনি বুঝতে পারেন ভারতের মাটিতে
বসে তিনি কিংবা তার দলীয় কর্মীরা স্বাধীনতার যুদ্ধে তেমন বিশেষ কোন ভূমিকা
রাখতে পারবেন না। তারা ভারত সরকারের কাছ থেকে কোনরূপ সাহায্যও পাবেন
না, তাই তিনি দেশের অভ্যন্তরে গিয়ে গেরিলাযুদ্ধ সংগঠিত করার সিদ্ধান্ত গ্রহণ করেন
এবং সেরূপ নির্দেশ কর্মীদের দিয়ে বাংলাদেশে ফিরে যান। কোলকাতায় অবস্থানকালে
ভারতীয় গোয়েন্দা বিভাগ সর্বক্ষণ তাকে নজরে রাখে। আওয়ামী সরকারও তার
আগমনকে সন্দেহের চোখে দেখেছিল। তার চলে যাবার পর মেনন, জাফর, রনোরা
সম্মিলিতভাবে স্বীয় উদ্যোগে তাদের কর্মীদের মুক্তিযুদ্ধে সংগঠিত করার চেষ্টা করেন।
বামপন্থী দলগুলোর বেশিরভাগ নেতারা বিশেষ করে চীনপন্থী দলগুলোর নেতৃবৃন্দ
স্বাধীনতা সংগ্রামের যথার্থ মূল্যায়ন করতে ব্যর্থ হন। তারা এ সংগ্রামকে 'কুকুরে
কুকুরে লড়াই' বলে ভুলভাবে আক্ষায়িত করে জাতীয় সংগ্রামকে উপেক্ষা করে শ্রেণী
সংগ্রামের লাইন চালিয়ে যাবার প্রচেষ্টা করে জনগণ থেকে বিচ্ছিন্ন হয়ে পড়েন । তবে
তাদের মধ্যে কিছু সংখ্যক নেতা তাদের ভুল বুঝতে পেরে পরবর্তিকালে স্বাধীনতার
জন্য পাক বাহিনীর বিরুদ্ধে দেশের ভেতরে থেকেই যুদ্ধ পরিচালনা করেছিলেন।
১৯৬৯ সালের গণঅভ্যুত্থানের পর থেকে বাংলাদেশের রাজনৈতিক সমস্যার ভুল
মূল্যায়নের জন্য প্রগতিশীল এবং বামপন্থীরা স্বাধীনতা সংগ্রামে তাদের যথাযথ ভূমিকা
রাখতে ব্যর্থ হন। তাদের এই দুর্বলতা এবং ভূল পরবর্তিকালে অনেকেই স্বীকার
করেছেন। বাংলাদেশের জাতীয় মুক্তি আজো অনেক পিছিয়ে আছে। তার জন্য
আমাদের প্রগতিশীল ও বামপন্থী রাজনীতিবিদদের ব্যর্থতা অনেকাংশে দায়ী । ভারতের
মস্কোপন্থীরা যেভাবে ভারতের রাজনীতিতে কংগ্রেসের লেজুড়বৃত্তি করে আসছিল ঠিক

যা দেখেছি, যা বুঝেছি, যা করেছি ২২৩

 

সেভাবেই বাংলাদেশের তথাকথিত মস্কোপস্থীরা সংগ্রামের সময় পুরোপুরিভাবে
আওয়ামী লীগ সরকারের লেজুড়বৃত্তি করেছিল । প্রভূদের ইঙ্গিতে তাদের নিয়ে
বিশ্ববাসীকে দেখাবার জন্য তথাকথিত পাঁচটি রাজনৈতিক দলের সমস্বয়ে ৮ সদস্যের
একটি উপদেষ্টা কমিটিও গঠন করেছিল প্রবাসী আওয়ামী লীগ সরকার। প্রবাসী
সরকার মুক্তিযুদ্ধের উপর নিয়ন্ত্রণ কায়েমের জন্য মুক্তাঞ্চলে বেসামরিক প্রশাসন
প্রতিষ্ঠা করার জন্য বহু মিটিং এবং আলোচনার পর সিদ্ধান্ত গ্রহণ করে যে মুক্তাঞ্চলে
বেসামরিক প্রশাসন প্রতিষ্ঠার দায়িত্ব নির্বাচিত জনপ্রতিনিধিদের এবং মুজিবনগরে
অবস্থিত আমলাদের নিতে হবে। কিন্তুু এ সিদ্ধান্ত বাস্তবায়িত হয়নি৷ কারণ যুদ্ধক্ষেত্রে
কিংবা মুক্ত এলাকায় এমএনএ, এমপিএ এবং কোলকাতাবাসী আমলাদের অধিকাংশই
যেতে রাজি হননি। ফলে তাদের সব দায়িত্বই বহন করতে হয়েছিল সেক্টর এবং
সাব-সেক্টর কমান্ডারদের। মাঝেমধ্যে কোলকাতার মুজিবনগর থেকে নামি-দামী
উদ্দেশ্যে ৷ কিন্তু এ ধরণের মিশনে এসে বেশিরভাগ ক্ষেত্রে তাদের ভীষণ বেকায়দায়
পড়তে হত। মুক্তিযোদ্ধাদের ফেস করতে পারতেন না তারা। মুক্তিযোদ্ধারা তাদের
বলতেন, “গালভরা কথার ফুলঝুড়ি শোনানোর দিন শেষ হয়ে গেছে। এখন আমরা
যুদ্ধ করছি জানবাজী রেখে। আমাদের জন্য অস্ত্রশস্ত্র, গোলাবারুদ, রসদপত্রের কি
ব্যবস্থা করে এসেছেন সেটাই আমরা জানতে চাই । আমাদের সমস্যার অন্তঃ নেই।
সমস্যার সমাধান যদি করতে না পারেন তবে অন্ততঃপক্ষে আমাদের সাথে থেকে সে
সমস্ত সমস্যার ভাগীদার তো হতে পারেন আর তা যদি সম্ভব না হয় তবে শুধু ছবি
তোলার জন্য আর বক্তৃতা দেয়ার জন্য এসে আমাদের সময় নষ্ট করার কোন প্রয়োজন
নেই। আপনারাও এ বৃথা কষ্ট না করে মুজিবনগরে বসে থাকুন। দেশ স্বাধীন হলে
দেখা হবে ।”

মুক্তিযোদ্ধাদের এ ধরণের বক্তব্য শুনে মুজিবনগরের আওয়ামী সরকার এবং ভারত
সরকার একইভাবে শংকিত হয়ে উঠে । মুক্তিযোদ্ধা ও কমান্ডারদের আনুগত্য সম্পর্কে
সন্দিহান হয়ে উঠে তারা।

যা দেখেছি, যা বুঝেছি, যা করেছি ২২৪

 

দশম অধ্যায় 

দ্বিতীয়বার আহত হলাম এবং স্মরণীয় বিয়ে

লাঠিটিলা অপারেশনে দ্বিতীয়বারের মত গুরুতর আহত হলাম ।

আহত অবস্থায় বিবিসিকে দেয়া আমার সাক্ষাৎকার ।

অনিচ্ছাসত্বেও চিকিৎসার জন্য আসতে হল কোলকাতায় ।

থিয়েটার রোডে বেশকিছু পরিবর্তন লক্ষ্য করলাম।

স্মরণীয় বিয়ে।

যা দেখেছি, যা বুঝেছি, যা করেছি ২২৫

 

যুদ্ধ এগিয়ে চলল। জুলাই মাসের শেষার্ধে লাঠিটিলার যুদ্ধে আমি দ্বিতীয়বারের মত
আহত হই মর্টারের গোলা ও মেশিনগানের গুলিতে ৷ চিকিৎসার জন্য আমাকে
শীলচরের মাসিমপুর সিএমএইচ এ নিয়ে যাওয়া হয়। আহত অবস্থাতেও আমাকে
হাসপাতাল কক্ষ থেকেই যুদ্ধ পরিচালনা করতে হয়। আমার ঘরটাতেই স্থাপন করি
ছোট খাট একটি op's room ৷ এ ব্যাপারে আমাকে বিশেষভাবে সাহায্য করেন
ব্রিগেডিয়ার ভট্কে, কর্নেল বাগচী, মেজর দাস গুপ্ত ও ক্যাপ্টেন চ্যাটার্জী । আমি যখন
আহত অবস্থায় হাসপাতালে তখন বিবিসি লন্ডন থেকে সাংবাদিকদের একটি প্রতিনিধি
দল এলেন আমাদের সিলেট সেক্টরে । তারা আমার সাথে আলাপ করতে চান ৷ আমার
আপত্তি নেই জেনে তারা এলেন আমার হাসপাতালের রুমে । ঘরে আমি তখন
শয্যাশায়ী। পরিচয়পর্ব শেষে তাদের একজন চারদিকে চোখ ঘুরিয়ে বললেন,

-এতো দেখছি একটা ছোটখাটো op's room ৷ অসুস্থ অবস্থায় এ সমস্ত ম্যাপ,
ওয়্যারলেস সেট প্রভৃতি নিয়ে আপনি কি করেন?

-আমি আহত হয়ে কিছুদিনের জন্য এখানে শয্যাশায়ী হয়ে আছি বলে যুদ্ধতো বন্ধ
হয়ে যায়নি। যুদ্ধ চলছে এবং চলবে। সেক্ষেত্রে সাধ্যমত যতটুকু সম্ভব দায়িত্ব বিছানায়
শুয়েও আমি পালন করে যাবার চেষ্টা করছি।

প্রশ্ন করলেন আর একজন,

-শুনেছি আপনি আরো দু'জন অফিসারের সাথে পাকিস্তান থেকে সর্বপ্রথম পালিয়ে
এসে যুদ্ধে যোগদান করেছেন। আপনার আপন-পরিজনদের সবাইতো বাংলাদেশে
রয়েছেন। তাদের উপর পাক বাহিনীর তরফ থেকে প্রতিশোধ নেবার চেষ্টা হতে
পারে। এ ব্যাপারে আপনার বক্তব্য কি?

-আমাদের স্বাধীনতা সংগ্রাম জাতীয় সংগ্রাম । এ সংগ্রামে অবদান রাখার পবিত্র দায়িত্ব
পালন করার জন্যই আমরা পালিয়ে এসেছি। আজ বাংলাদেশের প্রায় প্রতিটি পরিবার
থেকেই সদস্যরা এসে যোগদান করেছেন মুক্তিযুদ্ধে। দেশকে শত্রুর কবল থেকে
স্বাধীন করার জন্যে মুক্তিযুদ্ধে ঝাঁপিয়ে পড়ছেন তারা। তাদের এ সিদ্ধান্তের
পরিপ্রেক্ষিতে তাদের পরিবার-পরিজনদের ভাগ্যে যা ঘটবে আমার আত্মীয়-স্বজনদের
ভাগ্যেও ঠিক তাই ঘটবে। অতএব, এ নিয়ে আমার চিস্তা করার কিছু নেই।
আপনজনদের শত্রুর পাশবিক নির্যাতনের হাত থেকে রক্ষা করতে হলে দেশকে স্বাধীন
করতে হবে । তাইতো আমরা মরণপন যুদ্ধ করে যাচ্ছি দেশকে শত্রুমুক্ত করে যত
তাড়াতাড়ি সম্ভব আজাদী লাভ করার লক্ষ্যে ৷ স্বাধীনতার প্রশ্নে কোন আপোষ নেই ।
দেশকে স্বাধীন করে ছাড়বোই ইনশাল্লাহ্‌ ৷

আমার জবাব শুনে তাদের একজন মন্তব্য করেছিলেন,

যা দেখেছি, যা বুঝেছি, যা করেছি ২২৬


-আপনাদের মত সন্তান যে দেশ জন্ম দিয়েছে তার স্বাধীনতা পৃথিবীর কোন শক্তিই
রোধ করতে পারবে না।

ভদ্রলোকের কথাগুলো আজও মনে আশার আলো যোগায়, ভবিষ্যত সম্পর্কে
আশাবাদী হয়ে উঠি। ১২ কোটি জাগ্রত বাংলাদেশী দাসত্বের সব শৃঙ্খল ভেঙ্গে
চূর্নবিচূর্ন করে দেবে নিশ্চয়ই । স্বাধীন মর্যাদাশীল জাতি হিসেবে সব চক্রান্তের জাল
ছিন্নভিন্ন করে দিয়ে মাথা উঁচু করে দাড়াবেই একদিন ৷ আমার সাথে সাংবাদিকদের
সাক্ষাৎকারটি পরে বিবিসি থেকে প্রচারিত হয়েছিল৷ এ প্রচারণা থেকেই আমার
আত্মীয়-স্বজনরা সর্বপ্রথম জানতে পারেন, আমি পাকিস্তান থেকে পালিয়ে এসে
মুক্তিযুদ্ধে যোগ দিয়েছি।

বেশ কিছুদিন যাবত কোলকাতার সাথে কোনো যোগাযোগ নেই৷ আমার আহত
হওয়ার খবরটা নিম্মীকে জানাইনি ইচ্ছে করেই। বেচারী অযথা চিন্তিত হয়ে পড়বে
খবরটা শুনে। কিন্তু আমি না জানালেও থিয়েটার রোড থেকে খবরটা অতি সহজেই
ওর কানে পৌঁছাতে পারে। শুয়ে শুয়ে এ সমস্তই ভাবছিলাম ৷ কিছুক্ষণ আগে ফ্লাইট
লেফটেন্যান্ট কাদের, মুক্তিযোদ্ধা কমান্ডার বাবু ও আতিক এসেছিল ৷ ওদের সাথে
অপারেশনাল এবং আ্যাডমিনিষ্ট্রেটিভ কিছু বিষয় নিয়ে দীর্ঘ আলোচনার পর তারা
ইনস্ট্রাকশনস্‌ নিয়ে ফিরে গেছে। একান্ত অবসর খুব কমই পাওয়া যায়। কেউ না
কেউ আসছেই । মুক্তিযোদ্ধাদের বিভিন্ন সমস্যা। বেশ ব্যস্ততার মধ্যেই আমার সময়
কেটে যায়। ডাক্তার-নার্সরা অনেক সময় লোকজনদের আসা-যাওয়ার ভীড় দেখে
আমাকে এসে উপদেশ দেন বিশ্রাম নেবার জন্য৷ হাসিমুখে তাদের আস্তরিকতার
প্রতিদান দেয়া ছাড়া আমার পক্ষে আর কিছুই করা সম্ভব হয় না। মিসেস ভট্কে
প্রতিদিন খাবার পাঠাচ্ছেন হাসপাতালে ৷ তার স্নেহের ঋনে আবদ্ধ হয়ে থাকতে হবে
সারাজীবন ৷ হঠাৎ একাকীত্ব যেন আমায় পেয়ে বসল ৷ মনটাও কেমন যেন উদাস হয়ে
গেল। নিম্মীকেই বিশেষ করে মনে পড়ছিল। স্মৃতিমধুর অতীত মনের পর্দায় ভেসে
উঠছিল। কিছুক্ষণের জন্য তলিয়ে গিয়েছিলাম অতীত স্মৃতিমন্থনে। হঠাৎ দেখলাম
দরজায় তিনজন এসে দাড়িয়েছে। মাহবুব ও ফারুক দু'জনেই আমার প্রিয় গেরিলা
কমান্ডার ৷ কিন্তু তাদের সাথে তৃতীয় ব্যক্তিকে দেখে চমকে উঠলাম! নিজের চোখকেই
ঠিক বিশ্বাস হচ্ছিল না! কাছে আসতেই পরিষ্কার হয়ে গেল সব। বাপ্পিই বটে!

-একি! তুই এখানে? আশ্চর্য হয়ে গিয়ে বিছানায় উঠে বসলাম ।

-থাক থাক উঠতে হবে না। বলে বাপ্পি এগিয়ে এসে আমাকে জড়িয়ে ধরল । উষ্ণ
আবেগে কিছুক্ষণ স্তব্ধ হয়ে রইলাম দু'জনেই দু'জনকে জড়িয়ে ধরে। ইতিমধ্যে মাহবুব
বাপ্পিকে শয্যার পাশে একটা চেয়ার টেনে দিয়ে বসতে বলল। 

যা দেখেছি, বা বুঝেছি, যা করেছি ২২৭

 

-কিরে বাপ্পি! তুই এখানে এলি কি করে? পথ চিনলি কি করে? জানলিই বা কি করে
আমি এখানে আছি?

-আগে বল আহত হবার কথা তুই আমাদের কেন জানাসনি? পাল্টা প্রশ্ন বাপ্পির ৷
-কেন জানাইনি সেটা সত্যিই কি বুঝতে পারছিস না?

-আমরা উদ্বিগ্ন হতাম ঠিকই বিশেষ করে নিম্মী ৷ কিন্তু তবুও খবরটা তোর জানানো
উচিত ছিল৷ তার যুক্তি মেনে নিলাম। ঝগড়া করে লাভ নেই, আমার ভুল হয়েছে
মেনে নিলাম ।

কিন্তু তুই হঠাৎ করে এখানে কেন?

-তোর আহত হবার খবর নূর ভাই এবং সালাহউদ্দিন ভাই নিজেরা বাসায় এসে
আমাদের জানান। খবরটা জানিয়ে ওরা অবশ্য নিম্মীকে বোঝাতে চেষ্টার কোন ত্রুটি
করেননি যে তুই ভালোই আছিস । ভয়ের কোন কারণ নেই ৷ কিন্তু তাদের সে সান্ত্বনা
বাণী নিম্মী পুরোপুরি মেনে নিতে পারছিল না কোন মতেই । তার একই সন্দেহ ওঁরা
তার কাছে আসল অবস্থা লুকোচ্ছেন। নিম্মীর সে কি কান্না! সাথে সাথে
খাওয়া-দাওয়াও ছেড়ে দিল। ওর অবস্থা দেখে আমি আর ঠিক থাকতে পারলাম না।
ওকে বললাম, 'ঠিক আছে আমি নিজেই যাচ্ছি শীলচরে ডালিমের অবস্থা দেখে
আসতে ।' কিন্তু বাধ সাধলেন বাবা-মা তারা বললেন  'কানাডা যাবার সবকিছুই ঠিক
হয়ে গেছে। এ অবস্থায় শীলচর যাবার প্রশ্নই উঠে না।'

-ওহ! তুই আর নিম্মী ক্যানাডা যাচ্ছিস বুঝি? কিছুটা অবাক হলাম আমি ।

-হ্যাঁ। আমাদের দু'জনের মতের বিরুদ্ধেই বাবা আমাদের গামু কাক্কুর কাছে পাঠাবার
সব বন্দোবস্ত করে ফেলেছেন। মা দিব্যি দিয়েছেন আমরা না গেলে তিনি আত্মহত্যা
করবেন। এ অবস্থায় আমাদের কি আর করার আছে বল? কিন্তু নিম্মী কিছুতেই যেতে
রাজি হচ্ছে না। এর জন্য ওর উপর বাবা-মা ভীষণ খ্যাপা। মারধরও তাকে খেতে
হচ্ছে বেধুম। ওর এক কথা, তোকে এ অবস্থায় রেখে সে কোলকাতার বাইরে এক
পাও নড়বে না। প্রয়োজনে সেও আত্মহত্যাই করবে তবুও কানাডা যাবে না
কিছুতেই ৷ এ বিষয় নিয়ে বাড়িতে এখন অশান্তির ঝড় বয়ে যাচ্ছে । সবদিক সামলাতে
পারছি না কিছুতেই ৷ বিশেষ করে নিম্মীর যে অবস্থা, কোন একটা অঘটন ঘটে যাওয়া
অসম্ভব কিছুই নয়। অবস্থা দেখে আমিও বাবাকে মুখের উপর বলে ফেললাম,
'ডালিমকে না দেখে কানাডায় আমিও যাব না।' আমার দৃঢ়তায় অবশেষে বাবা-মা
রাজি হলেন আমাকে আসতে দিতে। আমার আসার অনুমতি পাওয়াতে নিম্মী
বেচারীও কিছুটা আশ্বস্ত হয়েছে। ওকে কথা দিয়ে এসেছি তোর যথাযথ ব্যবস্থা করেই
আমি ফিরব প্রয়োজন হলে কোলকাতায়ও নিয়ে যাব তোকে। তারপর ট্রেনে করে

যা দেখেছি, যা বুঝেছি, যা করেছি ২২৮

 

শীলচর ৷ শীলচর স্টেশনে নেমে মুক্তিযোদ্ধাদের সদর দফতর খুজে পেতে এতটুকু বেগ
পেতে হয়নি আমার ৷ ওখান থেকে মাহবুব ও ফারুককে সঙ্গে দিয়ে দেয়া হল ৷ তারাই
পথ দেখিয়ে নিয়ে এল এখানে ৷ মজার কথা কি জানিস! শীলচর পৌছে সবচেয়ে
অবাক হয়ে গেয়েছিলাম এটা দেখে যে বাপ্পি নামটার মাধ্যমে আমি এখানে বহুলভাবে
পরিচিত ৷

-হ্যাঁ। মাহবুব, ফারুক দু'জনেই আমার অত্যন্ত স্নেহভাজন ৷ ওরা ছাড়াও আরও
অনেকেই তোদের ব্যাপারে সবকিছুই জানে। কথার ফাঁকে নার্স চা-নাস্তা রেখে
গিয়েছিল । বাপ্পিকে বললাম,

-আমার বা দিকের এত বড় ব্যান্ডেজ দেখে ঘাবড়াসনে। ব্যান্ডেজের তুলনায় ক্ষত
অনেক ছোট । কাধে মাত্র তিনটি এলএমজি বুলেট আর তালুতে মর্টার শেলের
স্প্রিন্টার লেগেছে এই যা। ডাক্তাররা বলেছেন, নন স্টপ ব্লিডিং এর মধ্যেও ৯০ মাইল
গাড়িতে করে হাসপাতালে জীবিত অবস্থায় যখন পৌঁছতে পেরেছি তখন এ যাত্রায়
মরার ফারা কেটে গেছে। এখনতো বহাল তবিয়তেই রয়েছি। দেখতে পাচ্ছিস না
কেমন op's room সাজিয়ে বসেছি? কোন অসুবিধে নেই ।

বাপ্পির ছলছল চোখ দেখে অনেকটা বাধ্য হয়েই ওকে আশ্বস্ত করার জন্য কথাগুলো
বলতে হল আমার ৷ আমার কথায় বাপ্পির উদ্বিগ্নতা কতটুকু কমল ঠিক বুঝতে পারলাম
না। অল্পক্ষণ সে আমার দিকে তাকিয়ে থেকে বলে উঠল,

-এখানে হাসপাতালে তোর পড়ে থাকা চলবে না। উপযুক্ত চিকিৎসার জন্য তোকে
কোলকাতায় নিয়ে যাওয়া প্রয়োজন ।

-ঠিক বলেছেন বাপ্পি ভাই । ডাক্তাররাও তাই বলছেন। কোলকাতায় গিয়ে স্পেশালিষ্ট
এর আন্ডারে চিকিৎসা করানো উচিত বলে তারাও মনে করছেন। কিন্তু হক ভাই
কিছুতেই সেক্টর ছেড়ে যেতে রাজি নন। তিনি চলে গেলে আমাদের এখানে অনেক
অসুবিধা হবে এটা ঠিক। কিন্তু কোলকাতায় গিয়ে উপযুক্ত চিকিৎসা করিয়ে সম্পূর্ন
সুস্থ্য হয়ে তিনি আবার আমাদের মাঝে ফিরে আসবেন সেটাই আমরা সবাই চাই ।
তিনি সম্পূর্ন সুস্থ্য হয়ে ফিরে এলে তার সাময়িক অনুপস্থিতির ঘাটতি অনায়াসে পুষিয়ে
নিতে পারব সুদে-আসলে ৷ মাহবুব বাপ্পির কথায় সায় দিয়ে বলে উঠল।

-হক ভাইকে যে করেই হোক আপনাকে কোলকাতায় নিয়ে যেতেই হবে। এখানে
উপযুক্ত চিকিৎসার অভাবে তার অবস্থার চরম অবনতিও ঘটতে পারে। এর জন্য কিছু
সময়ের জন্য তাকে কোলকাতায় অবশ্যই যেতে হবে। ফারুকও তার যুক্তিকে সমর্থন
জানিয়ে বলল।

যা দেখেছি, যা বুঝেছি, যা করেছি ২২৯

 

বাপ্পির জেদ ও সেক্টরের মুক্তিযোদ্ধাদের যুক্তির কাছে আমার কোন কথাই টিকল না।
সবার কাছে বিদায় নিয়ে কয়েকদিনের মধ্যেই বাপ্পি আমাকে নিয়ে কোলকাতার
উদ্দেশ্যে রওনা হল। বাই রোড আমরা গৌহাটি এলাম। সঙ্গে এল আমার প্রিয়
গেরিলা কমান্ডাররা। গৌহাটি থেকে প্লেনে কোলকাতায় । সবাইকে ছেড়ে আসতে
ভীষণ খারাপ লাগছিল ৷ ওরা সবাই অশ্রুসিক্ত আবেগে বিদায় দিয়েছিল আমাদের ৷
কথা দিয়েছিলাম, “যত তাড়াতাড়ি সম্ভব চিকিৎসা সেরে ফিরে আসব ।”

কোলকাতায় ফিরে বেশ কিছু পরিবর্তন লক্ষ্য করলাম । ক্যাপ্টেন সালাহ্‌উদ্দিন তখন
হেডকোয়াটার্সে গোয়েন্দা বিভাগের দায়িত্বে নিয়োজিত হয়েছে। ক্যাপ্টেন নূরুল
ইসলাম শিশু স্বাস্থ্যগত কারণে সেক্টর থেকে হেডকোয়াটার্সে ষ্টাফ অফিসার হিসেবে
যোগদান করেছেন। তিনি নাকি সেক্টরে অসম্ভবভাবে স্নায়ু দুর্বলতা এবং মানসিক
রোগে ভুগছিলেন যুদ্ধক্ষেত্রের বাস্তবতা কিছুতেই নাকি তার পক্ষে মেনে নেওয়া সম্ভব
হচ্ছিল না। মেজর মঈনুল ইসলামকে যুদ্ধক্ষেত্রে কাপুরুষতা ও ভুল নেতৃত্বের জন্য
কমান্ড থেকে অব্যাহতি দিয়ে হেডকোয়াটার্সে ডেকে পাঠানো হয়েছে। তিনি কিছুদিন
যাবত হেডকোয়াটার্সেই অবস্থান করছেন।

যুদ্ধকালীন সময়ে কোলকাতায় বেশকিছু পরিবারের সাথে আমার বিশেষ ঘনিষ্ঠতা গড়ে
উঠেছিল তাদের মধ্যে মিত্রী মাসী, ডঃ গনী এবং তার পরিবার, অরূপ দা ও
পারুমিতা বৌদি, জনাব আইয়ূব ও তার স্ত্রী গৌরিদী, প্রিতিশ নন্দী ও তার স্ত্রী রীনা,
ইন্দু প্রমুখের নাম বিশেষভাবে উল্লেখযোগ্য । তাদের কাছ থেকে মুক্তিযোদ্ধা হিসেবে
অসীম ভালোবাসা ও সহানুভূতি পেয়েছিলাম। তারা সবাই আমাদের মুক্তিযুদ্ধের
সমর্থনে বিভিন্নভাবে প্রচুর অবদান রেখেছিলেন। যুদ্ধের বিবরণ ও অগ্রগতি সম্পর্কে
আমাদের কাছ থেকে শুনতে তারা সর্বদাই বিশেষভাবে উদগ্রীব হয়ে থাকতেন ।
বাঙ্গালী জাতীয়তাবাদী চেতনা তাদের সবার মধ্যেই ধরা পড়ত প্রকটভাবে। কিন্তু
যখনই তাদের বলেছি, “স্বায়ত্ব শাসনের দাবি জানিয়ে ব্যর্থ হয়ে স্বাধীনতার জন্য
আমরাতো সংগ্রাম করে যাচ্ছি, কিন্তু পশ্চিম বাংলার আপনারা নিশ্চুপ হয়ে কেন্দ্রিয়
শোষণ এবং জাতীয় নির্যাতন সহ্য করছেন কেন? পুরো বাঙ্গালী জাতির মুক্তির জন্য
আপনাদের কি কিছুই করার নেই?”

এ ধরণের আলোচনায় সর্বদাই তারা পাশ কাটিয়ে যেতেন অথবা থাকতেন চুপ করে।
কখনও যুক্তি দেবার চেষ্টা করতেন বাংলাদেশের সাথে তাদের অবস্থাকে তুলনা করা
ঠিক নয়। বেশ অস্বস্তিকর অবস্থায় পড়ে যেতেন তারা এ ধরণের বিতর্কে । তাই
আমরাও এ সমন্ত ব্যাপারে তেমন বিশেষ উচ্চবাচ্য করতাম না। সময় সময় আমরা এ
ধরণের কথাও তাদের বলেছি, “বাংলাদেশের সংগ্রামের ছত্রছায়ায় কংগ্রেস সরকার

যা দেখেছি, যা বুঝেছি, যা করেছি ২৩০

 

সিআরপি এবং বিএসএফ বাহিনীর মাধ্যমে অসংখ্য প্রগতিশীল রাজনৈতিক কর্মী
যুবক মেরে চলেছে পশ্চিমবঙ্গ এবং বিহার অঞ্চলে ৷”

এ ধরণের বক্তব্যকে অস্বীকার করতে পারতেন না তারা । কিন্তু সব সত্যকেই কেমন
জানি নেতিবাচকভাবে মেনে নিয়ে চুপ করে থাকতেন। তাদের এই চুপ করে থাকার
রহস্য আজও মাঝেমধ্যে আমাকে ভাবিয়ে তোলে ৷ 

থিয়েটার রোডেই আমার থাকার ব্যবস্থা হল ৷ তখনকার দিনে প্রখ্যাত বোন স্পেশালিষ্ট
ডঃ মুরালী মুখার্জীর সাথে আমার চিকিৎসার ব্যাপারে পারুমিতা বৌদি ইতিমধ্যেই
আলাপ করেছেন। আমার ক্ষত পরীক্ষা করে তিনি বললেন, “গান পাউডার এবং
বুলেট ইনজ্যুরির ফলে খারাপ ধরণের ইনফেকশন দেখা দিয়েছে। ইনফেকশনটাকে
নিয়ন্ত্রণে আনতে না পারলে গ্যাংরিনে টার্ন নিতে পারে। প্রথমে চেষ্টা করতে হবে
ইনফেকশন বন্ধ করার।” ঘাবড়ে গেলাম । কিন্তু কিছুই করার নেই ৷ বাস্তবতাকে মেনে
নিতেই হবে। তিনি ঔষধ, ইনজেকশন লিখে দিলেন এক সপ্তাহের জন্য। বৌদি
আমাকে মনোবল জোগানোর জন্য বললেন, “কোন চিন্তা করবে না। সব ঠিক হয়ে
যাবে।” বেশিরভাগ সময় আমাকে শুয়েই থাকতে হয়। বাপ্পির সাথে নিম্মী এসে
আমাকে দেখে গেছে। রোজ তার পক্ষে আসা সম্ভব নয়। সুযোগমত ও টেলিফোন
করে আমাকে । বাপ্পির মাধ্যমে ভালোমন্দ খাবার পাঠায় প্রায়ই ।

একদিন বাপ্পি এল। ভীষণ গম্ভীর ভাব। বুঝলাম বাসায় কিছু একটা ঘটেছে। ঠিক
তাই । কানাডা যাওয়া নিয়ে ঝড় বয়ে গেছে বাসায় । কথা কাটাকাটি তারপর বেধম
প্রহার । বাপ্পি বলল, “বাসার অবস্থা সঙ্গিন হয়ে উঠেছে। এর একটা আশু সমাধান
প্রয়োজন ৷ তা না হলে যে কোন অঘটন ঘটিয়ে বসতে পারে নিম্মী। তার মত কোমল
প্রকৃতির মেয়েও ভীষণ কঠিন হয়ে পড়েছে। ওকে কিছুতেই কানাডায় পাঠাতে পারবে
না বাবা-মা। মানসিক চাপে ক্রমান্বয়ে তার শারীরিক অবনতিও ঘটছে। রীতিমত
অসুস্থ হয়ে পড়ছে সে। এ অবস্থায় সব চাপ সহ্য করা কতদিন সম্ভব হবে তার
পক্ষে?” সব শুনে ভীষণ চিস্তায় পড়লাম । কি করে এ সমস্যার সমাধান সম্ভব? কিছুই
ভেবে পাচ্ছিলাম না। নূর এবং সালাহ্‌উদ্দিনের সাথে পরামর্শ করা যেতে পারে।
ব্যাপারটা নিয়ে আলোচনা করলাম ওদের সাথে ৷ তারা বলল, “সব দিক রক্ষা করার
জন্য আমাদের বিয়ে হয়ে যাওয়া দরকার। একমাত্র বিয়ে হলেই নিম্মীর ক্যানাডা
যাওয়া বন্ধ হতে পারে। একমাত্র তখনই ওর পক্ষে আমাকে সার্বক্ষণিক সঙ্গ দেয়া
সম্ভব।” কিন্তু এ অবস্থায় বিয়ের জন্য তার বাবা-মা রাজি হবেন কি? নূর ও
সালাহউদ্দিন একদিন আমার তরফ থেকে প্রস্তাব নিয়ে গেল নিম্মীদের বাসায়। প্রস্তাবে
ওর বাবা-মা রাজি হলেন না। ওদের যুক্তি যেথানে সবকিছুই আজ অনিশ্চিত সেখানে

যা দেখেছি, যা বুঝেছি, যা করেছি ২৩১

 

কি করে তারা মেয়ের বিয়ের ব্যাপারে রাজি হন? হতাশ হয়ে ফিরে এল নূর এবং
সালাহ্‌উদ্দিন ৷ ওদের কোন যুক্তিই তাঁরা গ্রহণ করলেন না। অবস্থার আরো অবনতি
ঘটতে থাকে তাদের প্রস্তাব প্রত্যাখ্যাত হবার পর। নিম্মী আমাকে পরিস্কার লিখে
জানাল, “যেভাবেই হোক না কেন তাকে এ অবস্থা থেকে উদ্ধার করতেই হবে ৷ তা ন৷
হলে সে আত্মহত্যা করবে কিন্তু তবুও কানাডায় আমাকে এ অবস্থায় ফেলে রেখে সে
কিছুতেই যাবে না” কি অসম্ভব দৃঢ়তা! দুঃশ্চিন্তায় অধীর হয়ে অনেক ভেবে-চিন্তে
স্থির করলাম বিয়েই করব। নূর, সালাহউদ্দিন ওরাও আমার সিদ্ধান্তে একমত হল: এ
ব্যাপারে গৌরিদী, গনী নানা, মিসেস জামানের সাথে আলাপ করে তাদের পরামর্শ
চাইলাম; তারাও অভিমত প্রকাশ করলেন, “বিয়েই একমাত্র পথ” নিম্মীকে পত্র
মারফত জানিয়ে দিলাম, “আমরা কিছু একটা করছি। কিন্তু তাকে সুস্থ এবং স্থির
থাকতে হবে ।”

বিয়ে তো হবে। কিন্তু নিম্মীকে কি করে ৩নং সোহরাওয়ার্দী এ্যাভেনিউ থেকে বের
করে আনা যায়। বাড়িটা তখন একটি বিশেষ নিরাপত্তাধীন দুর্গই বটে। সমস্ত
VIP-V VIP-রা বাস করছেন সেখানে ৷ তাদের নিরাপত্তার জন্য প্রায় ৩০-৪০ জন
পুলিশ সার্বক্ষণিকভাবে পাহারায় মোতায়েন রয়েছে। তার উপর নিম্মীর উপর রয়েছে
কড়া নজর। বাড়ির বাইরে যাওয়া ওর জন্য নিষিদ্ধ । সর্বোপরি সে শারীরিকভাবে
ভীষণ দুর্বল হয়ে পড়েছে। সবাই মিলে তাকে বের করে আনার একটা পরিকল্পনা
আঁটা হল। মিসেস জামান, নায়লা, লুবনা ও গৌরিদী যাবেন নিম্মীদের বাসায়!
নায়লা, লুবনা নিম্মীর বন্ধু বিধায় মিসেস জামানের সাথেও নিম্মীদের পূর্ব পরিচিতি
আছে। নায়লা, লুবনা এবং মিসেস জামান বাংলাদেশ সাংস্কৃতিক দল গঠনের জন্য
বিশেষভাবে উদ্যোগী হয়ে কাজ করছিলেন সেটা তথন প্রায় সর্ব মহলেই জানা ৷ নিম্মী
খ্যাতিমান ক্ল্যাসিকাল নৃত্য শিল্পী তাই সেও যাতে দলে যোগদান করে সেই অনুরোধ
জানাবার উছিলায় যাবেন তারা৷ ঠিক হল কথার ফাকৈ নায়লা ও লুবনা নিম্মীকে যে
করেই হোক কোনমতে বাড়ি থেকে বের করে নিয়ে আসবে । বাইরে নূরেরা গাড়ি নিয়ে
অপেক্ষায় থাকবে । এরপর গাড়ি করে সোজা মৈত্রী মাসীর বাড়ি। বিয়ে সেখানেই
হবে । গনী নানা বিয়ের কাজী, রেজিষ্ট্রার এসব কিছুর দায়িত্ব নিবেন ৷ সালাহ্‌উদ্দিনকে
আনুসাঙ্গিক অন্যসব ব্যবস্থার ভার দেয়া হল। পরিকল্পনার ব্যাপারে অবগত থাকলেন
থিয়েটার রোড হেডকোয়াটার্সের গ্রুপ ক্যাপ্টেন খন্দোকার, ক্যাপ্টেন চৌধুরী ৷ এছাড়া
অন্য কাউকে কিছু বলা হল না। বিয়ের দিন ধার্য্য হল ১৬ই আগষ্ট সকাল দশটার
দিকে। নায়লারা গিয়ে উপস্থিত হল ৩নং সোহরাওয়ার্দী এ্যাভেনিউতে ৷ প্ল্যানমত
আলাপের এক ফাকে নায়লা এবং লুবনা বসার ঘর থেকে গিয়ে হাজির হল নিম্মীর
ঘরে। সেখানে পৌছে নিম্মীকে লায়লা বলল, “এক্ষুণি চলো আমাদের সাথে ৷ আজ
তোমার বিয়ে।” প্রথমটায় হতচকিত হয়ে গিয়েছিল নিম্মী। কিন্তু মুহুর্তেই বুঝে নিল

যা দেখেছি, যা বুঝেছি, যা করেছি ২৩২

 

সবকিছু ৷ অসীম সাহসের পরিচয় দিয়ে এক কাপড়ে বাসা থেকে বেরিয়ে আসার
সিদ্ধান্ত নিয়ে প্রস্তুত হয়ে উঠে দাড়াল নিম্মী ৷ যে কোন কুমারী মেয়ের পক্ষে এ ধরণের
সিদ্ধান্ত গ্রহণ করা একটি অসম্ভব দুরহ্‌ কাজ ৷ নিম্মীর ভালোবাসার একনিষ্ঠতা এবং 
গভীরতাই সেদিন শক্তি যুগিয়েছিল অসম্ভবকে সম্ভব করে তুলতে। শারীরিক অসুস্থতা
এবং স্নায়ু দুর্বলতার জন্যে বেচারী হাটতেও পারছিল না ঠিকমত ৷ নায়লা ও লুবনা
ওকে দু'দিক থেকে ধরে প্রায় বহন করে পেছনের সিঁড়ি দিয়ে কোনমতে অতি কষ্টে
নামিয়ে নিয়ে এল গেটের বাইরে ৷ সেখান থেকে সোজা মৈত্রী মাসীর বাসায় নূর নিয়ে
এল সবাইকে ৷ ওখানে আমরা অপেক্ষা করছিলাম ৷ সব বন্দোবস্ত প্ল্যানমত ইতিমধ্যে
করা হয়েছে। সালাহ্‌উদ্দিন নিম্মীর জন্য বিশ-পচিশ টাকা দামের দু'টো শাড়ি এবং
আমার জন্য দশ টাকা দামের একটা পাঞ্জাবী কিনে নিয়ে এসেছে। সেগুলো পড়েই
আমাদের বিয়ে হল। সালাহ্উদ্দিন হল নিম্মীর উকিল বাপ। সাক্ষী হয়ে রইলেন গনী
নানা, গৌরিদী, নূর এবং মিসেস জামান । বিয়ের পর উপস্থিত মুরুব্বীরা এবং মৈত্রী
মাসী আমাদের আশীর্বাদ করলেন। বিয়ের দলিল রেজিষ্ট্রি করতে দু-তিন দিন সময়
লাগবে। এ সময়টা লুকিয়ে থাকতে হবে আমাদের ৷ কারণ নিম্মীর বাড়ি ছেড়ে বেরিয়ে
এসে বিয়ে করার পরিপ্রেক্ষিতে যে অবস্থার সৃষ্টি হতে পারে তার মোকাবেলা করার
জন্য বিয়ের দলিলটা অপরিহার্য । গৌরিদীই ঠিক করে ফেললেন তার পরিচিত এক
ধনী ব্যবসায়ীর পার্ক স্ট্রিটের একটা গেষ্ট হাউস। ছোট্ট কিন্তু সাজানো গেষ্ট হাউস ।
সেখানেই হবে আমাদের বাসর এবং মধুচন্দ্রিমা। আমাদের গোপন আস্তানার খবর
বিয়েতে প্রত্যক্ষভাবে জড়িত ব্যক্তিবর্গ ছাড়া আর কাউকে জানানো হবে না। সেদিন
সন্ধ্যায় আমাদের চলে যেতে হল গেষ্ট হাউসে । নায়লা, গৌরিদী, নূর এবং
সালাহ্‌উদ্দিন আমাদের পৌছে দিল। রজনীগন্ধা ও বেলী ফুল দিয়ে নায়লা, লুবনারা
সুন্দর করে রুচিসম্মতভাবে সাজিয়ে দিয়েছিল আমাদের বাসর ঘর । ওরা চলে যাবার
পর হঠাৎ করে আমরা দু'জন ভীষণ একলা হয়ে গেলাম । সারাদিনের ঘটনাবলী এত
দ্রুত ঘটেছে যার ফলে চিত্তা-ভাবনার কোন অবকাশই আমরা পাইনি এতক্ষণ ৷ একটা
ঘোরের মাঝেই কেটে গেছে পুরো দিনটা । ফ্ল্যাটের নির্জন পরিবেশে ঘটে যাওয়া ঘটনা
প্রবাহের গুরুত্ব উপলদ্ধি করে কেদৈ উঠল নিম্মী। অতি স্বাভাবিক কারণেই ভেঙ্গে
পড়ল সে ৷ আমি তাকে সান্ত্বনা দিয়ে বললাম, “সব ঠিক হয়ে যাবে কিন্তু ধৈর্য্য ধরতে
হবে। সময় সব সমস্যার সমাধান করে দেবে ইনশাল্লাহ্‌।” বেচারী ভীষণভাবে কাদতে
কাদতে ক্লান্ত হয়ে ঘুমিয়ে পড়েছিল । অতীত ও ভবিষ্যত নিয়ে ভাবতে ভাবতে আমিও
ঘুমিয়ে পড়েছিলাম এক সময়। পরদিন সকালেই নূর এসে জানাল, আমাদের বিয়ের
ব্যাপারটা অনেক দূর গড়িয়ে গেছে। নিম্মীর বাবা অস্থায়ী সরকারের প্রধানমন্ত্রীর কাছে
নালিশ করেছেন, “আমি তার মেয়েকে জোর করে অপহরণ করে নিয়ে গেছি বাসা
থেকে ।” প্রধানমন্ত্রী গোয়েন্দা বিভাগের দায়িত্বে নিয়োজিত সালাহ্‌উদ্দিনকে ডেকে
হুকুম দিয়েছেন যে করেই হোক আমার এবং নিম্মীর খোঁজ করে তাকে বের করতেই

যা দেখেছি, যা বুঝেছি, যা করেছি ২৩৩

 

হবে কোথায় আছি আমরা । প্রয়োজনে অপহরণকারী আর্মি অফিসারের কাছ থেকে
নিম্মীকে উদ্ধার করার জন্য ভারতীয় পুলিশ এবং গোয়েন্দা বিভাগের সহায়তাও গ্রহণ
করার নির্দেশ দিয়েছেন প্রধানমন্ত্রী । কিন্তু বিয়ের দলিল রেজিষ্ট্রি হয়ে হাতে না আসা
পর্যন্ত কিছুই কাউকে বলার উপায় নেই। ক্ষিপ্ত হয়ে উঠেছেন কর্নেল ওসমানীও ৷
ডিসিপ্লিন ভঙ্গ করে অন্যায়ভাবে জোর করে ভদ্রলোকের মেয়েকে যে অপহরণ করতে
পারে তার কঠোর সাজা হওয়া উচিত। একই সাথে তিনি ভীষণভাবে দুঃখিতও
হয়েছেন। নূরকে বলেছেন, “ডালিমের মত যোগ্য অফিসার কি করে এ ধরণের কাজ
করতে পারে সেটা তিনি কিছুতেই ভেবে পাচ্ছেন না।” নূর আমাদের সাবধান করে
দিয়ে বলল, “স্যার আপনারা ঘরের বাহিরে যাবেন না দলিল হাতে না পাওয়া পর্যন্ত।
গনী নানা চেষ্টা করছেন যত তাড়াতাড়ি সম্ভব দলিল রেজিষ্ট্রি করার। দলিলটা হয়ে
গেলেই সবাইকে বুঝিয়ে ব্যাপারটার আপোষ মীমাংসা করার উদ্যোগ নেয়া হবে।”
একবার স্থির করেছিলাম বাপ্পিকে একটা ফোন করে সব কিছু জানিয়ে ওকে বলি
আমরা ভালোই আছি। কিন্তু নূরের কথায় সেটা করা সম্ভব হল না। ১৯ তারিখে
আমাদের হাতে দলিল পৌছে গেল । সেদিনই সমস্ত ব্যাপারটা সালাহউদ্দিন, নূর এবং
গ্রুপ ক্যাপ্টেন খন্দোকার কর্নেল ওসমানী এবং তাজুদ্দিনকে বুঝিয়ে বললেন ৷ সমস্ত
কিছু বিস্তারিত জানবার পর জনাব তাজুদ্দিনকে সবাই অনুরোধ জানালেন ব্যাপারটার
একটা মীমাংসা করে দেবার জন্য । জনাব তাজুদ্দিন সেদিনই নিম্মীর বাবাকে এবং
আমাদের ডেকে পাঠালেন থিয়েটার রোডে নিম্মীর বাবার পৌছার আগেই আমরা
পৌছে গিয়েছিলাম । জনাব ওসমানী এবং জনাব তাজুদ্দিনকে সালাম করলাম দু'জনে,
তারা আশীর্বাদ করলেন। জনাব তাজুদ্দিন বললেন যা হবার তা হয়ে গেছে। জনাব
চৌধুরীকে তিনি ডেকে পাঠিয়েছেন। তিনি এলে তার কাছে মাফ চাইতে হবে
আমাদের দু'জনকেই ৷ এতেই কাজ হবে। কারণ জনাব চৌধুরী শক্ত অফিসার হলেও
মনটা তার শিশুর মতই সরল এবং কোমল । অল্পক্ষণ পর জনাব চৌধুরী ও বাপ্পি এসে
পৌছালো। নূর তাদের অভ্যর্থনা করে প্রধানমন্ত্রীর কাছে নিয়ে এল । সেখানে কর্নেল
ওসমানীও উপস্থিত ছিলেন । আমাদেরকেও হাজির করানো হল আসামীর মত ৷ ঘরে
ঢুকতেই জনাব তাজুদ্দিন গর্জে উঠলেন, “কি করেছ তোমরা? এত বড় দুঃসাহস হল
কি করে? আমি মর্মাহত হয়েছি তোমাদের ছেলেমানুষী কার্যকলাপে ৷ বিয়ে-শাদী
বাচ্চাদের পুতুল খেলা নয়। মুরুব্বীদের আশীর্বাদ ছাড়া কেউ কোনদিন সুখী হতে
পারে না। জলদি তোমরা বাবার কাছে মাফ চাও ৷” এরপর নিম্মীর বাবাকে উদ্দেশ্য
করে তিনি বললেন, “চৌধুরী সাহেব ওরা আপনারই সন্তান। ভুল করে ফেলেছে না
বুঝে । ওদের আপনি ক্ষমা করে আশীর্বাদ করুন ।” প্রধানমন্ত্রীর কথা শেষ হতেই
আমরা বাবার পায়ে হুমড়ি খেয়ে পড়লাম। নিম্মী কান্নায় ভেঙ্গে পড়ল । ওতেই মোক্ষম
কাজ হল। মোমের মত গলে গেলেন চাচা মানে নিম্মীর বাবা। নিম্মীকে জড়িয়ে ধরে
তিনিও কাঁদতে লাগলেন। আমাকেও টেনে তুলে জড়িয়ে ধরলেন বুকে। নূর,

যা দেখেছি, যা বুঝেছি, যা করেছি ২৩৪

 

সালাহ্উদ্দিন ওরা সব তৈরিই ছিল। মিষ্টির প্লেট নিয়ে ঘরে ঢুকল ব্যায়ারা। এক
আনন্দঘন পরিবেশ সৃষ্টি হল থিয়েটার রোডে ৷ চাচার কাছ থেকে জানতে পারলাম
খালাম্মা মানে নিম্মীর মা ভীষণভাবে আঘাত পেয়েছেন নিম্মীর বাড়ি ছেড়ে চলে এসে
বিয়ে করায় । তিনি ভীষণ জেদি এবং তীব্র অভিমানী ৷ তার রাগ না কমলে বাড়িতে
আমাদের যাওয়া ঠিক হবে না। এতে হিতে বিপরীত হবারই সম্ভাবনা । ঠিক হল আরো
কিছুদিন আমাদের গেষ্ট হাউজেই থাকতে হবে। বাপ্পিকে সমস্ত ঘটনা থেকে বাদ রাখা
হয়েছিল বলে সে ভীষণভাবে অভিমান করেছিল আমাদের উপর ৷ অতি কষ্টে তার মান
ভাঙ্গাতে হয়েছিল আমাদের দু'জনকে বাবা চলে যাবার পর জনাব তাজুদ্দিন
বলেছিলেন, “দু'জনে দু'জনকে পছন্দ করে দুঃসাহসিকভাবে বিয়ে করেছ; এখন থেকে
তোমরা দু'জনেই হবে দু'জনের অবলম্বন । দুঃখ কর না সময়মতো সব ঠিক হয়ে
যাবে। আমাদের বিয়েও হয়েছিল ঠিক তোমাদের মত করেই সবার অমতে ৷ আমি
আশীর্বাদ করছি তোমরা চিরসুখী হও ।” তাকে বিদায় জানিয়ে বেরিয়ে আসতেই নূর 
সালাহউদ্দিনরা সব আমাদের নিয়ে হাসি-ঠাট্টায় পুরো থিয়েটার রোড মাতিয়ে তুলল।
কর্নেল ওসমানীও এসে যোগ দিলেন আমাদের সাথে ৷ সবাই সেদিন একসাথে রাতের
খাওয়া খেলাম। বিশেষ খাবারের বন্দোবস্ত করা হয়েছিল সেদিন ৷ বিদেশের মাটিতে
জীবনের একটি বিশেষ গুরুত্বপর্ণ সন্ধিক্ষণে সেদিন জনাব তাজুদ্দিন, কর্নেল ওসমানী,
গ্রুপ ক্যাপ্টেন খন্দোকার, ক্যাপ্টেন চৌধুরী, ক্যাপ্টেন সালাহ্‌উদ্দিন, লেফটেন্যান্ট নূর,
প্রীতিশ নন্দী, রীণা, ইন্দু, ডঃ মুখার্জী, অরূপদা এবং ওদের মত অন্য সবার কাছ
থেকে যে উষ্ণ আন্তরিকতা এবং নিঃস্বার্থ ভালোবাসা এবং সহযোগিতা পেয়েছিলাম
সেটা জীবনে কখনোই ভোলা যাবে না। আমরা দু'জনেই তাদের কাছে চিরঋনী হয়ে
থাকব সারাজীবন ।

এ ক'দিনের টেনশনে ঠিকমত ঔষধপত্র খাওয়া হয়নি ফলে চিকিৎসা বিঘ্নিত হয়েছে।
তার পরিণামে হাতের ব্যাথা হঠাৎ করে বেড়ে গেল। ব্যান্ডেজের নিচ থেকে পচাঁ দুর্গন্ধ
বেরুতে লাগল। তাড়াতাড়ি ডঃ মুখার্জীর ওখানে আমাকে আবার নিয়ে যাওয়া হল।
ব্যান্ডেজ খুলে হাতের ক্ষতের অবস্থা দেখে তার মুখ কালো হয়ে গেল ৷ তিনি বললেন,
“ঠিকমত চিকিৎসা না হওয়ায় এবং ঔষধপত্র না খাওয়ায় হাতে গ্যাংরিন শুরু হয়েছে।
এ পচঁনকে রোধ করতে হলে অবিলম্বে অপারেশন করতে হবে । তা না হলে পুরো
হাতটাকেই কেটে ফেলতে হতে পারে।” ডাক্তারের কথা শুনে সবাই ভীষণভাবে
ঘাবড়ে গেলেন। আমিও ঠিক বুঝতে পারছিলাম না কি করা উচিত ৷ আমি হাসপাতালে
ভর্তি হলে নিম্মী একা একা ফ্ল্যাটে কি করে থাকবে! আবার সাহায্যের মুক্ত হাত
বাড়িয়ে দিলেন ডঃ গনী, “নিম্মী আমার মেয়ে । ও আমার বাসায় থাকবে ৷ তুমি এ
নিয়ে চিস্তা কর না। আজই হাসপাতালে ভর্তি হয়ে যাও ৷” গনী নানার কথায় কিছুটা

যা দেখেছি, যা বুঝেছি, যা করেছি ২৩৫

 

আশ্বস্ত হলাম ৷ পারুমিতা বৌদি আমার ভর্তির সব ব্যবস্থা করে দিলেন পিজি
হাসপাতালে । আমার অপারেশন করলেন ডঃ মুখার্জী। গ্যাংরিন রোধ করার জনা বা
হাতের বিভিন্ন জায়গা থেকে কিছু কিছু অংশ কেটে ফেলে দিতে হয়েছে তবু আল্লাহ্‌র
রহমতে বা হাতটা বাচানো সম্ভব হয়েছে। ডঃ মুখার্জী অপারেশন শেষে মন্তব্য
করেছিলেন আর কয়েকটা দিন দেরি হলে পুরো বা হাতটাই কেটে ফেলতে হত ৷
পরিবারের সবচেয়ে আদরের নিম্মীকে দেখে কষ্ট হয়। আমি বুঝতে পারি ভেতরে
ভেতরে তার অন্তরে ঝড় বয়ে যাচ্ছে। বাড়িঘর, একান্ত আপনজন সবাই থাকতেও
আজ ও ভীষণ একা ৷ একটু আশ্রয়ের জন্য আজ তাকে এখানে-ওখানে থাকতে হচ্ছে
রিফিউজির মত। তার উপর আমার শারীরিক অবস্থা নিয়ে ও বিশেষভাবে চিন্তিত ।
বাপ্পির কাছ থেকে জানতে পারলাম আমাদের চিস্তায় চাচা ভেঙ্গে পড়েছেন। তিনি
আমাদের এই মুহুর্তেই বাসায় নিয়ে যেতে চান কিন্তু খালাম্মার মানসিক অবস্থার কথা
ভেবে তার কাছে কথাটা কিছুতেই উঠাতে পারছেন না জনাব চৌধুরী । অত্যন্ত
স্নেহবৎসল খালাম্মা । তিনি নিম্মীর উপর যে অভিমান করেছেন সেটা খুবই স্বাভাবিক ।
কারণ নিম্মী তার খুব আদরের আর সেই নিম্মীই এ ধরণের একটা কাজ করে বসবে
সেটা কিছুতেই মেনে নিতে পারছেন না খালাম্মা। তার বিশ্বাসের অবমাননা করেছে
নিম্মী এটাই তার ক্ষোভের প্রধান কারণ। সবকিছু মিলিয়ে বাসায় একটা অস্বাভাবিক
অবস্থার সৃষ্টি হয়েছে। এর সবটুকু চাপ পড়ছে নিম্মীর মনের উপর। বেচারী
সম্পূর্ণভাবে বিধ্বস্ত: কিন্তু বাইরে তার কোন প্রকাশ নেই পাছে আমি মনে কষ্ট পাই এ
কারণে। শুধু আমার জন্যই বেচারী জান আমার মুখ বুজে সবকিছুই মেনে নিয়ে
স্বাভাবিক থাকার আপ্রাণ চেষ্টা করছে। ওর ত্যাগ, সহনশীলতা এবং ভালোবাসার
গভীরতা উপলব্ধি করে নিজেকে ভীষণ ছোট মনে হচ্ছিল। ভাবছিলাম, ওর এই
অসহায় অবস্থার জন্য আমিই দায়ী । অত্যস্ত স্বার্থপর মনে হচ্ছিল নিজেকে! মনেমনে
ঠিক করলাম যেভাবেই হোক না কেন তাকে এই করুণ অবস্থা থেকে উদ্ধার আমাকেই
করতে হবে। সপ্তাহখানেক হাসপাতালে থাকতে হল। হাসপাতাল থেকে চলে আসার
পর একদিন নিম্মীকে সঙ্গে নিয়ে সোজা গিয়ে উপস্থিত হলাম নিম্মীদের বাসায় । চাচা,
বাপ্পি, মানু আমাদের আনন্দে জড়িয়ে ধরল। আমি বাপ্পিকে জিজ্ঞেস করলাম 
“খালাম্মা কোথায়?” বাপ্পি জানাল আজকাল তিনি বেশিরভাগ সময় তার নিজের ঘরেই
কাটান, বের হন না খুব একটা । কারো সাথেই তেমন কোন কথাবার্তা বলেন না
প্রয়োজন ছাড়া । সবশুনে আমি সোজা চলে গেলাম তার ঘরে । তিনি বিছানায় শুয়ে
ছিলেন । আমাকে দেখে ভূত দেখার মতই চমকে বিছানা ছেড়ে উঠে দাড়ালেন । কোন
কিছু বলার সুযোগ না দিয়ে আমি এগিয়ে গিয়ে তাকে একহাতেই জড়িয়ে ধরে শূন্যে
তুলে ধরে বললাম,

যা দেখেছি, যা বুঝেছি, যা করেছি ২৩৬
 

-খালাম্মা আমাদের মাফ করেন। মাফ আপনাকে করতেই হবে। ঘটনার
আকস্মিকতায় তিনি কিংর্কতব্যবিমুঢ় হয়ে গিয়েছিলেন ৷ নিজেকে সামলে নিয়ে হঠাৎ
বলে উঠলেন,

-আরে পাগল ছেলে কি করছ! হাতে ব্যথা পাবে যে! আমাকে নামাও শিগ্গির।

-আমি আপনাকে নামাবো না যতক্ষণ পর্যন্ত আপনি আমাদের ক্ষমা না করছেন।
দৃঢ়তার সাথেই বললাম আমি। আবেগের উষ্ণতায় জমা বরফ গলে গেল নিমিষে ।
মাতৃস্নেহের আকুলতায় তিনি আমাকে দু'হাতে জড়িয়ে ধরলেন। তার চোখ বেয়ে
ঝরছে অশ্রুধারা ৷ ধরা গলায় জিজ্ঞেস করলেন,

-নিম্মী কোথায় ? বললাম,
-বসার ঘরে।

-আমাকে নিয়ে চলো। বললেন আমার অতিপ্রিয় খালাম্মা । তাকে জড়িয়ে ধরে নিয়ে
এলাম ড্রইং রুমে । আমাদের দেখে সবাই অবাক। কি করে অসম্ভবকে সম্ভব করলাম
সেটাই সবার চোখে প্রশ্ন হয়ে ফুটে উঠেছিল। নিম্মী প্রায় পাগলের মত দৌড়ে এসে
মাকে জড়িয়ে ধরে ডুকরে কেঁদে উঠল। আদরের নিম্মীকে বুকে ধরে আবেগের
আতিশয্যে নিজেকে আর সামলাতে পারলেন না খালাম্মা । সব বাধ ভেঙ্গে গেল।
মান-অভিমান-রাগ সব ভেসে গেল অশ্রুর বন্যায়। দু'জনেরই সেকি কান্না! আমরা সব
নিশ্চুপ দাড়িয়ে থেকে মা ও মেয়ের অভুতপূর্ব মিলন দৃশ্য উপভোগ করতে লাগলাম।
সেদিনই গনী নানার বাড়ি থেকে চলে আসতে হল আমাদের ৷ খালাম্মার সেবা-শুশ্রুষায়
দ্রুত ভাল হয়ে উঠতে লাগলাম ।

যা দেখেছি, যা বুঝেছি, যা করেছি ২৩৭



একাদশ অধ্যায়

মুক্তিযুদ্ধের দ্বিতীয় পর্ব এবং ভারত সরকারের ষ্বীকৃতির প্রেক্ষাপট 

খন্দোকার মোশতাকের জাতিসংঘের উদ্দেশ্যে আমেরিকা সফর স্থগিত করে
দেয়া হয় এবং তিনি ও মাহবুব আলম চাষী পদচ্যুত হন।

আবদুস সামাদ আজাদকে বানানো হয় নতুন পররাষ্ট্রমন্ত্রী

রিলিফ সামগ্রী নিয়েও কেলেংকারী।

শ্রীমতি ইন্দিরা গান্ধীর বিদেশ সফর।

মুক্তিযুদ্ধ সম্পর্কে আমেরিকা, সোভিয়েত ইউনিয়ন এবং পশ্চিম ইউরোপীয়
দেশগুলোর দৃষ্টিভঙ্গী ।

সোভিয়েত ইউনিয়নের সাথে ভারতের “নিরাপত্তা এবং বন্ধুত্ব' চুক্তি স্বাক্ষর।

অনেক হিসাব-নিকাশের পর ২৫ বছরের গোলামীর চুক্তির বিনিময়ে
বাংলাদেশ প্রবাসী সরকারকে স্বীকৃতি দিল ভারত সরকার।

গোলামী চুক্তির বিরোধিতা করে চুক্তিতে সই করলেন না মাত্র দু'জন, কর্নেল
ওসমানী এবং খন্দোকার মোশতাক আহমেদ ।

আবার রনাঙ্গনে।

বিএলএফ এর সাথে বিভিন্ন জায়গায় মুক্তিবাহিনীর সংঘর্ষ ।

মুক্তিযুদ্ধকে স্বাভাবিক পরিণতির দিকে এগিয়ে নেবার প্রয়োজনে জাতীয়
সরকার গঠন করতে রাজি হল না প্রবাসী ও ভারত সরকার।

কমান্ডার এবং মুক্তিযোদ্ধাদের মধ্যে অনুপ্রবেশের সার্বিক প্রচেষ্টা চালিয়েছিল
*র।

অপ্রত্যাশিতভাবে ছোট ভাই স্বপন ও বাল্যবন্ধু কাজির খবর পেলাম।

ওরা ঢাকা শহরে খানসেনাদের বুকে জ্রাসের সঞ্চার করেছিল।

নভেম্বর মাসে যুদ্ধের তীব্রতা বৃদ্ধি পায়।

স্বাধীনতা সংগ্রাম ও গণচীন।

যা দেখেছি, যা বুঝেছি, যা করেছি ২৩৯

 

ইয়াহিয়া খানের সাধারণ ক্ষমার সুযোগ নিতে চাচ্ছেন আওয়ামী লীগের অনেক
সদস্যই । তারা বাংলাদেশের অনিশ্চিত ভবিষ্যত নিয়ে দোদুল্যমনতায় ভুগছেন।
অনেকেই আবার ভারতীয় নীল নকশার কথা আচঁ করতে পেরে শংকিত হয়ে পড়ছেন:
কিন্তু তাদের ফিরে যাবার পথে মূল বাধা হয়ে দাড়িয়েছে ইন্দিরা সরকার। ভারত
সরকার কিছুতেই চাচ্ছে না বাংলাদেশ প্রবাসী সরকার ইয়াহিয়া সরকারের সাথে
কোনরূপ রাজনৈতিক আপোষের চেষ্টা করুক ৷ তাদের চাপের মুখে প্রবাসী সরকারের
পক্ষ থেকে জনাব তাজুদ্দিন প্রকাশ্যে ঘোষণা দিতে বাধ্য হন  “ইয়াহিয়া সরকারের
সাধারণ ক্ষমা প্রবাসী সরকারের পক্ষে গ্রহণ করা সম্ভব নয়।” মুক্তিযোদ্ধারাও সংগ্রামের
এই পর্যায়ে কোনরকম আপোষের বিরোধিতা করছিলেন ৷ তারা চাইছিলেন দীর্ঘস্থায়ী
সংগ্রামের মাধ্যমে বাংলাদেশকে স্বাধীন করতে ৷ এভাবেই সার্বিক অবস্থা ক্রমশঃ জটিল
হয়ে উঠছিল। হঠাৎ একদিন জানতে পারলাম পররাষ্ট্রমন্ত্রী মোশতাক আহমদ
আমেরিকা যাচ্ছেন লন্ডন হয়ে এক সফরে। বাংলাদেশের ভবিষ্যত নিয়ে জাতিসংঘ
প্রধান এবং অন্যান্য রাষ্ট্রপ্রধান বিশেষ করে পশ্চিমা দেশগুলোর রাষ্ট্রনায়কদের সাথে
তিনি মত বিনিময় করে বাংলাদেশের সংগ্রামের প্রতি তাদের সমর্থন আদায় করার
চেষ্টা করবেন তিনি এ সফরকালে ৷ অতএব তার এই সফর হবে খুবই গুরুত্বপূর্ণ ॥
যাবার সব প্রস্তুতিই প্রায় শেষ । কামাল সিদ্দিকীও যাচ্ছে সফরসঙ্গী হয়ে । কিন্তু সেই
অবস্থাতেই আকস্মিকভাবেই সফর স্থগিত করে দেয় প্রবাসী সরকার । শুধু তাই নয় 
মোশতাক আহমদকে পররাষ্ট্রমন্ত্রীর পদ থেকেও অব্যাহতি দেয়া হয় এবং তার স্থলে
আবদুস সামাদ আজাদকে পররাষ্ট্রমন্ত্রী বানানো হয়। জনাব মাহবুব আলম চাষীকেও
সরিয়ে দেয়া হয় পররাষ্ট্র সচিবের দায়িত্ব থেকে । এই ধরণের পরিবর্তনের কারণ
সম্পর্কে সবকিছুই চেপে যায় তাজুদ্দিন সরকার। কিন্তু পরে সব গোপনীয়তাই ফাস
হয়ে যায়।

জানা যায় ভারতীয় গোয়েন্দা সংস্থা নাকি জানতে পারে যে, জনাব মোশতাক আহমদ
গোপনে মার্কিন গোয়েন্দা সংস্থার মাধ্যমে ইয়াহিয়া খান এবং শেখ মুজিবের সাথে
যোগাযোগ রক্ষা করে চলেছিলেন। তার লন্ডন সফরের উদ্দেশ্য ছিল মার্কিন সরকারের
মধ্যস্থতায় শেখ মুজিব এবং ইয়াহিয়া সরকারের সাথে একটা চুড়ান্ত ফায়সালা করে
বাংলাদেশ সম্পর্কে একটি রাজনৈতিক সমাধানে পৌছা। এই চক্রান্তের খবর পেয়েই
জনাব তাজুদ্দিন ভারত সরকারের নির্দেশেই ঐ পদক্ষেপ নিতে বাধ্য হন । আরো তথ্য
জানা যায়- খন্দোকার মোশতাক আহমদ, ইয়াহিয়া সরকার এবং মার্কিন সরকারের
ত্রি-পাক্ষিক এ সমঝোতা-আলোচনার প্রতি শেখ মুজিবর রহমানের সমর্থন ছিল। এ
ঘটনার পর আওয়ামী লীগের অস্তঃদ্বন্ব প্রকাশ্য রূপ নেয়। ভারত সরকার চিন্তিত হয়ে
পড়ল এবং বাংলাদেশ সমস্যার একটা আশু সমাধানের জন্য মরিয়া হয়ে উঠল। মুক্তি
সংগ্রাম দীর্ঘস্থায়ী হলে অবস্থা তাদের নিয়ন্ত্রণের বাইরে চলে যাবে সেটাই ছিল তাদের

যা দেখেছি, যা বুঝেছি, যা করেছি ২৪০

 

মূল আশংকা। এই অবস্থার পরিপ্রেক্ষিতে জনাব তাজুদ্দিন প্রবাসী সরকারের তরফ
থেকে ভারত সরকারকে বোঝালেন- দু'পক্ষের স্বার্থ রক্ষার্থে বাংলাদেশ প্রবাসী 
সরকারকে ষ্বীকৃতি দিয়ে অনতিবিলম্বে ভারতীয় সামরিক অভিযান চালিয়ে
বাংলাদেশকে স্বাধীন করে ফেলতে হবে। ভারত সরকার তাজুদ্দিন সরকারের
আবেদনে সন্তষ্টি প্রকাশ করলেও হঠাৎ করে তখনি এককভাবে বাংলাদেশকে স্বীকৃতি
দিতে রাজি হল না। শ্রীমতি ইন্দিরা গান্ধী ঠিক করলেন বিশ্ব নেতৃবৃন্দ বিশেষ করে
পরাশক্তিধর দেশগুলোর মনোভাব জানার পরই এ ব্যাপারে সিদ্ধান্ত নেবেন । তিনি
আমেরিকা, সোভিয়েত ইউনিয়ন এবং পশ্চিম ইউরোপের কয়েকটি দেশে এক ঝটিকা
সফরে বেরিয়ে পড়লেন। সবখানেই তিনি নেতৃবৃন্দের সাথে বাংলাদেশ সমস্যা এবং
ভারতের অবস্থান সম্পর্কে আলোচন৷ করলেন। বর্বর শ্বেতসন্ত্রাসের ফলে আগত
শরণার্থীদের মানবিক কারণে ভারতের মাটিতে আশ্রয় দেয়ার জন্য নেতারা ভারত
সরকারের প্রশংসা করলেও মার্কিন যুক্তরাষ্ট্র এবং পশ্চিম ইউরোপীয় দেশগুলোর
নেতারা বাংলাদেশ সমস্যাকে পাকিস্তানের একটি আভ্যন্তরীন সমস্যা হিসাবেই
আখ্যায়িত করেন এবং পরিষ্কারভাবে ইন্দিরা গান্ধীকে জানিয়ে দেন- এই সমস্যার
পরিপ্রেক্ষিতে সরাসরিভাবে ভারতীয় যেকোন সামরিক পদক্ষেপ তাদের জন্য উদ্বেগের
কারণ হয়ে উঠবে। শরণার্থীদের কষ্ট লাঘবের জন্য এবং ভারতের উপর যে অর্থনৈতিক
চাপের সৃষ্টি হয়েছে সেটা কমানোর জন্য পর্যাপ্ত পরিমাণে আর্থিক এবং সামগ্রিক
সাহায্যের প্রতিশ্রুতি দিয়েছিলেন সব নেতারাই।

রিলিফের সামগ্রী নিয়েও পরে ঘটেছে অনেক কেলেংকারী ৷ বিপুল পরিমাণের রিলিফ-
সামগ্রীর কতটুকু পেয়েছিল শরণার্থীরা তার জবাব একমাত্র দিতে পারে তৎকালীন
প্রবাসী সরকারের কর্ণধাররাই। আমার জানামতে প্রাপ্ত রিলিফ-সামগ্রীর একটা ক্ষুদ্র
অংশই ভারত এবং প্রবাসী সরকারের উদ্যোগে বিতরণ করা হয়েছিল শরণার্থীদের
মাঝে । রিলিফ-সামগ্রীর সিংহভাগই বেমালুম হজম করে নিয়েছিল ভারত সরকার ।

বিদেশ সফর থেকে শ্রীমতি গান্ধী বুঝতে পারেন পাকিস্তানের বিরুদ্ধে কোনরূপ
সামরিক অভিযান চালালে মার্কিন যুক্তরাষ্ট্র এবং পশ্চিম ইউরোপীয় দেশগুলো তাকে
সমর্থন করবে না। পক্ষান্তরে এশীয় পরাশক্তি গণচীন হয়তো বা প্রত্যক্ষভাবে জড়িয়ে
যেতে পারে পাকিস্তানের পক্ষে এ ধরণের সংঘাতে ৷ সে ক্ষেত্রে ভারতের একক
আগ্রাসন ব্যর্থ হয়ে যেতে পারে। এই পরিস্থিতির মোকাবেলা করার জন্যই সোভিয়েত
ইউনিয়নের পূর্ব প্রস্তাবিত “নিরাপত্তা এবং বন্ধুত্ব' চুক্তি সই করার সিদ্ধান্ত গ্রহণ করেন
শ্রীমতি গান্ধী ও তার সরকার। ঐ চুক্তি সাক্ষরের ফলে ভারতীয় জনগণ কতটুকু
উপকৃত হয়েছে জানি না তবে পাকিস্তানকে দুর্বল ও দ্বিখন্ডিত করতে এবং সামরিক
আগ্রাসন চালিয়ে বাংলাদেশ কায়েম করে সেখানে একটা পুতুল সরকার স্থাপন করার

যা দেখেছি, যা বুঝেছি, যা করেছি ২৪১

 

ভারতীয় স্বপ্নের বাস্তবায়নে ঐ চুক্তি বিশেষভাবে সাহায্য করেছিল নিঃসন্দেহে ।
সোভিয়েত ইউনিয়নের সাথে চুক্তি সাক্ষরের পরপরই বাংলাদেশ প্রবাসী সরকারকে
স্বীকৃতি দেয় ভারত সরকার । প্রতিদানে ভারতের সাথে জাতীয় স্বার্থবিরোধী ২৫বছর
মেয়াদের এক চুক্তি সই করে প্রবাসী বাংলাদেশ সরকার। রহস্যজনক কোন
কারণবশতঃ আজ পর্যন্ত সেই চুক্তির বিষয়বস্তু গোপন রাখা হয়েছে দেশের জনগণের
কাছ থেকে। মুজিবনগর সরকার এবং আওয়ামী লীগের বেশিরভাগ সাংসদ এ চুক্তিকে
সমর্থন করে। বিরোধিতা করেছিলেন মাত্র দু'জন ৷ কর্নেল ওসমানী এবং খন্দোকার
মোশতাক আহমদ । মুক্তিযোদ্ধাদের বেশিরভাগই এ ধরণের চুক্তির ঘোর বিরোধিতা
করেছিলেন। কিন্তু সব বিরোধিতা উপেক্ষা করে তাজুদ্দিন সরকার এক অসম চুক্তির
নাগপাশে আবদ্ধ করলেন বাংলাদেশের ভবিষ্যতকে ৷ ভারতের সাথে দীর্ঘ ২৫ বৎসরের
এ অসমচুক্তি জাতীয় ইতিহাসে এক কালো অধ্যায় । এ চুক্তি সাক্ষরিত হওয়ার পর
বাংলাদেশে ভারতীয় সামরিক হস্তক্ষেপ তথা পাক-ভারত যুদ্ধ প্রায় অবধারিত হয়ে
ওঠে । মুক্তি বাহিনীর দেশপ্রেমিক অংশ বরাবরই মুক্তি সংগ্রামে ভারতীয় সেনা বাহিনীর
সরাসরি হস্তক্ষেপের বিরোধিতা করে আসছিলেন। তাদের প্রত্যাশা ছিল দীর্ঘস্থায়ী
সংগ্রামের ত্যাগের মাধ্যমে স্বাধীন হবে বাংলাদেশ ৷ এতে দু'টো বিশেষ উপকার হত।
দীর্ঘস্থায়ী সংগ্রামের মাধ্যমে গড়ে উঠতো নিবেদিত প্রাণ-ত্যাগী-পরিক্ষীত নেতৃত্ব এবং
একইভাবে সুযোগ পাওয়া যেত নিখাদ সোনার মত বলিষ্ঠ জাতীয় চরিত্র গড়ে
তোলার। কিন্তু নীল নকশার প্রণয়নকারীরা বাঙ্গালী জাতিকে সেই সুযোগ থেকে বঞ্চিত
করে অতি চতুরতার সাথে ৷ খাল কেটে কুমির আনার সব ব্যবস্থাই পাকাপোক্ত করে
ফেললো মুজিবনগর সরকার । দেশপ্রেমিক মুক্তিযোদ্ধারা পরিষ্কার বুঝতে পারলেন
তাদের ভবিষ্যত সংগ্রাম হবে দু'মুখী । একদিকে তাদের যুদ্ধ করতে হবে হানাদার পাক
বাহিনীর বিরুদ্ধে অন্যদিকে তাদের প্রস্তুত থাকতে হবে 'মিত্র বাহিনীর' আধিপত্যবাদী
চক্রান্তের জাল ছিন্ন করে জাতীয় স্বাধীনতা হেফাজত রাখার জন্য। চুক্তি ও স্বীকৃতির
পরিপ্রেক্ষিতে কোলকাতাভিত্তিক আওয়ামী সরকার ও তাদের দোসররা সবাই দিন
গুনতে লাগল কবে ভারতীয় বাহিনী আগ্রাসন চালিয়ে বাংলাদেশ স্বাধীন করে দেবে
আর তারা ফিরে গিয়ে রাজত্ব করবে, উপভোগ করবে অসৎ উপায়ে লুটপাট করে
অর্জিত ধনসম্পদ ৷ ভারতীয় সরকারের স্বীকৃতি পাবার জন্য শুধু দাসখতই লিখে দেয়া
হয়েছিল তাই নয়, স্বাধীন বাংলাদেশের শাসনতন্ত্রও প্রণীত হবে ভারতীয় শাসনতন্ত্রের
মূল চার নীতি (জাতীয়তাবাদ, গণতন্ত্র, সমাজতন্ত্র, ধরমনিরপেক্ষতাবাদ) এর উপর
ভিত্তি করেক; সেই অঙ্গীকারও করেছিল মুজিবনগর সরকার । প্রবাসী বাংলাদেশীদের
বিভিন্ন মহলে তখন ভবিষ্যত বাংলাদেশের রাষ্ট্রনীতি, অর্থনীতি, প্রশাসন প্রভৃতি বিষয়ে
আলোচনার ঝড় বয়ে যাচ্ছে। একদিন এক সামাজিক অনুষ্ঠানে সরকারের এক
অর্থনৈতিক উপদেষ্টা বললেন, “স্বাধীন বাংলাদেশের Economic Viability
তেমন একটা নেই।” তার এ ধরণের বক্তব্য অবাক করেছিল অনেককেই । প্রশ্ন করা

যা দেখেছি, যা বুঝেছি, যা করেছি ২৪২

 

হয়েছিল, “স্বাধীন বাংলাদেশের Economic Viability যদি নাই থাকবে তবে
আপনারা ৬দফা প্রণয়ন করে জনগণকে উসকে দিয়েছিলেন কেন? কেন বলেছিলেন
পাকিস্তানের শোষণের হাত থেকে পূর্ব পাকিস্তানকে স্বাধীন করতে পারলেই সোনার
বাংলা কায়েম হবে ? তাহলে কি আপনাদের এ সমস্ত প্রচারণা ছিল মিথ্যে? জনগণকে
ধোকা দিয়ে পাকিস্তানকে শুধুমাত্র দ্বিখন্ডিত করার এক কূটকৌশল মাত্র ?” এ সমস্ত
মৌলিক প্রশ্নের জবাব উক্ত বিশারদ সেদিন দিতে পারেননি ৷ অত্যন্ত বিব্রতকর অবস্থায়
কেটে পড়ে নিজেকে বাচিয়েছিলেন বিড়ম্বনার হাত থেকে ৷ ঠিক একইভাবে আরেক
দিন এক ঘরোয়া পরিবেশে কিছু বাঙ্গালী জনাব ডিপি ধরকে ভবিষ্যত স্বাধীন
বাংলাদেশের অর্থনীতি এবং শিল্পনীতি কি ধরণের হওয়া উচিত জানতে চাইলে তিনি
জবাব দিয়েছিলেন, “you don't have to think about all these things. 
you just have to grow rice that's all rest shall be taken care off by us.”
এ ধরণের কথা থেকে পরিষ্কার বোঝা যায় বাংলাদেশকে ভারতের
অর্থনীতির বাজার এবং পশ্চাদভূমিতে পরিণত করার ষড়যন্ত্র ছিল ভারতীয়
আধিপত্যবাদী নীল নকশার অন্তর্ভূক্ত। শুধু কি তাই! বাংলাদেশের অর্থনীতিকে
সম্পূর্ণভাবে ভারতের উপর নির্ভরশীল করে তুলে সার্বিকভাবে বাংলাদেশের উপর
ভারতীয় নিয়ন্ত্রণ নিশ্চিত করার খায়েশটিও পরিষ্কারভাবে ধরা পড়েছিল জনাব ধরের
বক্তব্যে।

কিছুটা সুস্থ হয়ে উঠার পর সেপ্টেম্বরে ফিরে গেলাম সেক্টরে । বা হাতে তখনও প্লাষ্টার ৷
যুদ্ধ তখন ছড়িয়ে পড়েছে সারা বাংলাদেশে । মুক্তিফৌজ এবং গেরিলাদের হাতে প্রচন্ড
মার খেয়ে হানাদার বাহিনী দিশেহারা । তাদের মনোবল সম্পূর্ণভাবে ভেঙ্গে পড়েছে ৷
তীব্র গেরিলা অভিযানে ভীতসন্ত্রস্ত হয়ে খানসেনারা তখন বড়বড় শহরে Defensive 
Position-এ বাধ্য হয়ে নিজেদের গুটিয়ে নিয়েছে । শহরগুলো ছাড়া সারা বাংলাদেশ
তখন বিশাল এক মুক্তাঙ্গন । গেরিলারা প্রায় পুরো দেশই তাদের অবাধ বিচরণ ভূমিতে
পরিণত করেছেন। তাদের সফল তৎপরতায় বাংলাদেশের স্বাধীনতা ইতিমধ্যেই
সময়সাপেক্ষে একটি বাস্তবতায় পরিণত হয়েছে। মুক্তিফৌজের সাহস, উদ্দম এবং
সাংগঠনিক শক্তি ক্রমশঃ বেড়ে চলেছে প্রধান প্রধান শহরগুলো এমনকি ঢাকা শহরেও
প্রকাশ্য দিবালোকে অসীম সাহসিকতার সাথে একটার পর একটা সফল অভিযান করে
চলেছে বীর মুক্তিযোদ্ধারা । নাস্তানাবুদ বেসামাল খানসেনারা 'মুক্তি'-দের সর্বদা তটস্থ
অবস্থায় থাকছে। বিশেষ করে রাতের আধার ওদের জন্য হয়ে উঠেছে নাভিশ্বাসের
কারণ। জানবাজ মুক্তিযোদ্ধাদের অভূতপূর্ব সাফল্যের খবরগুলো বিদেশী প্রচার
মাধ্যগুলোতে শিরোনামে প্রকাশিত হচ্ছে প্রায় প্রতিদিন । আমাদের Moral ভীষণ
HigH ইতিমধ্যে বিএলএফ এর ট্রেনিংপ্রাপ্ত সদস্যরা দেশের ভিতরে বিভিন্ন
Strategic Point-এ অবস্থান নিয়েছে। তাদের অস্ত্রশস্ত্র মুক্তিফৌজের তুলনায়

যা দেখেছি, যা বুঝেছি, যা করেছি ২৪৩

 

অনেক উচুঁমানের ৷ এ সত্ত্বেও খান সেনাদের বিরুদ্ধে সম্মুখ সংঘাতে তেমন একটা
অংশগ্রহণ করছে না তারা । পক্ষান্তরে অনেক জায়গায় জনগণের উপর অন্যায়-জুলুম,
চাদাবাজী এবং লুটপাট করছিল তারা। সে সমস্ত খবর পাচ্ছিলাম আমরা ৷ তাদের ঐ
ধরণের কার্যকলাপে বাধা দেবার কালে অনেক জায়গায় মুক্তিফৌজের যোদ্ধাদের সাথে
তাদের সংঘর্ষ হচ্ছিল। এই সময় হঠাৎ করে ভারতীয় প্রচার মাধ্যমগুলো কাদের
সিদ্দিকী নামক এক বিএলএফ সদস্য সম্পর্কে ফলাও করে প্রচারণা শুরু করে
এমনভাবে যেন শুধুমাত্র কাদের সিদ্দিকীই মুক্তিযুদ্ধ করছে। এ ধরণের প্রচারণায়
আমরা কিছুটা বিস্মিত হলাম। পাকিস্তান আমলে ১ম ইষ্ট বেঙ্গল রেজিমেন্টের এই
সৈনিক নায়েক কাদের সিদ্দিকীকে Disciplinary Charge এ শাস্তিমূলকভাবে
চাকুরি থেকে বরখাস্ত করা হয়েছিল। মুক্তিযুদ্ধে তার তেমন কোন বিশেষ ভূমিকার
কথাও শোনা যায়নি। সেক্ষেত্রে তাকে নিয়ে এতটা হৈ চৈ কি উদ্দেশ্যে করা হচ্ছে সেটা
ঠিক বুঝতে পারলাম না। একইভাবে মাঝে মেজর খালেদ মোশাররফকেও focus এ
আনার চেষ্টা চলেছিল কিছুদিন ৷ পক্ষান্তরে মেজর জিয়া তার প্রাপ্য মর্যদা কখনোই
পাননি প্রবাসী ও ভারত সরকারের কাছ থেকে । দুই সরকার তার প্রতি ছিল সন্দিহান
এবং বিদ্বেষপ্রবণ ৷ কালুরঘাট থেকে দেশবাসীর প্রতি স্বতঃস্কুর্তভাবে স্বাধীনতার যে
উদাত্ত আহ্বান তিনি জানিয়েছিলেন তাকে মেনে নিতে পারেনি আওয়ামী সরকার ।
তার সেই Initiative Appreciate  করার মত মানসিক উদারতা নেই তাদের!
তার সেই ঐতিহাসিক ঘোষণাকে ঔদ্ধত্যমূলক উচ্চাভিলাষ হিসেবেই মনে করে আসছে
তারা । ফলে আজঅব্দি জিয়াউর রহমানের ভাবমুর্তিকে সবসময় ছোট করে দেখানোর
চেষ্টা করে চলেছে আওয়ামী লীগ। এই অবদানকে মেনে নিলে মুক্তিযুদ্ধের সব
কৃতিত্বের একক দাবিদার হবে কি করে আওয়ামী লীগ! সেটাই সমস্যা। প্রবাসী
সরকারের নতজানু নীতির তীব্র সমালোচনা করে জোরালো যুক্তি তুলে ধরেছিলেন
তিনি। জিয়াউর রহমান দৃঢ়ভাবে বিশ্বাস করতেন যে, শুধুমাত্র ইসলামাবাদ থেকে
রাজধানী সরিয়ে ঢাকায় এনে দিল্লীর একটি তাবেদার রাষ্ট্র কায়েম করা মুক্তিযুদ্ধের
লক্ষ্য নয়। নিজেদের আত্মত্যাগের মাধ্যমেই অর্জন করতে হবে স্বাধীনতা দীর্ঘস্থায়ী
সংগ্রামে ত্রমশঃ জড়িয়ে পড়বে দেশের প্রত্যেকটি পরিবার । ত্যাগ ও তিতিক্ষায় তীক্ষ্ণ
হবে জাতীয়তাবাদী চেতনা। জনগণের কাছে স্বাধীনতা হয়ে উঠবে অমূল্য ধন। আর
সেক্ষেত্রে কোন দামেই বেচা যাবে না স্বাধীনতা। স্বাধীনতার ভিত মজবুত করার জন্য
প্রয়োজন একটি জাতীয় সরকার । নীতি নির্ধারনের প্রক্রিয়ায় মুক্তিফৌজের অংশদারিত্ব
নিশ্চিত করার জন্য জাতীয় সরকারের অধিনে একটি জাতীয় নিরাপত্তা পরিষদের
প্রস্তাব মুক্তিযোদ্ধাদের তরফ থেকে প্রবাসী সরকারের কাছে উত্থাপন করায় মেজর
জিয়ার প্রতি প্রবাসী ও ভারত সরকারের ক্ষোভ আরো কয়েকগুন বেড়ে গিয়েছিল । তার 
ঐসমন্ত প্রস্তাবের মাঝেও নাকি চক্রান্তের গন্ধ খুঁজে পেয়েছিলেন দুই সরকারের
কর্তাব্যক্তিরা। মেজর জিয়াকে অপছন্দ করলেও ঠিক সেই সময়ে দেশপ্রেমিক

মা দেখেছি, যা বুঝেছি, যা করেছি ২৪৪

 

মুক্তিযোদ্ধাদের প্রিয় কমান্ডার মেজর জিয়াকে অপদস্থ করা কিংবা তার বিরুদ্ধে
কোনরূপ Action নেয়ার ক্ষমতা অস্থায়ী প্রবাসী সরকারের ছিল না।
হঠাৎ একদিন ধর্মনগর থেকে বন্ধু ক্যাপ্টেন আনাম আমাকে জানাল আমার ছোটভাই
স্বপন এবং একান্ত বন্ধু কাজি কামালুদ্দিন মুতীর পথে এসে পৌঁছে আমার খোজ
করছে। তাকে অনুরোধ জানালাম ওদের আমার কাছে পাঠিয়ে দিতে ৷ কয়েকদিনের
মধ্যেই ওরা এসে পৌছল স্বপনকে এভাবে কাছে পাবো সেটা ভাবতেও পারিনি
ওদের কাছে পেয়ে খুবই খুশি হয়েছিলাম। আত্মীয়-পরিজনদের সব খবরা-খবরই
পেলাম তাদের কাছ থেকে। শুনলাম ঢাকা শহরে ওদের দুঃসাহসিক গেরিলা
অভিযানের লোমহর্ষক কাহিনী। মুক্তিযুদ্ধের শুরুতেই স্বপন, বদি, কাজি, জুয়েল, রুমী 
আলম, আজাদ, সাচো বর্ডার পেরিয়ে ২নং সেক্টরের মেলাঘর ক্যাম্পে ট্রেনিং নিয়ে
ঢাকায় ফিরে গিয়ে গেরিলা তৎপরতায় কাপিয়ে তোলে ঢাকা শহর ৷ পর্যায়ত্রুমে তাদের
সাথে যোগ দেয় চুলু, ফাজলে,  মোক্তার, হ্যারিস, তৈয়ব আলী, উলফাৎ, সামাদ, 
ফতেহ আলী, মেওয়া , জিয়া, ভুলু, সাইদ এবং আরো অনেকেই ৷ ওদের উপর দায়িত্ব
দেয়া হয়েছে ঢাকায় অবস্থান করে বিভিন্ন অপারেশন পরিচালনা করার যাতে সারা
বিশ্বে বাংলাদেশের মুক্তিযুদ্ধের খবর ছড়িয়ে পড়ে। শুধু তাই নয়, তাদের এ ধরণের
গেরিলা তৎপরতায় এটাও প্রমাণিত হবে যে, পুরো বাংলাদেশ খানসেনাদের নিয়ন্ত্রণে
রয়েছে বলে যে সরকারি প্রচারণা চালানো হচ্ছে সেটাও সত্যি নয়। জুরাইন, গুলবাগ
পাওয়ার-ট্টেশন, সিদ্ধিরগঞ্জ পাওয়ার-ট্টেশন, ধোলাইখাল, যাত্রাবাড়ি, গ্রীন রোড,
ইন্টারকন, ফার্মগেট, ধানমন্ডির ২নং সড়ক প্রভৃতি জায়গায় একটার পর একটা
দুঃসাহসিক সফল অভিযান চালিয়ে খানসেনাদের নাস্তানাবুদ করে তুলেছিল ওরা ৷
ওদের প্রতিটি মাথার জন্য ২০০০ টাকা পুরস্কার ঘোষণা করেছিল পাকিস্তানের
সামরিক সরকার ৷ এতে কোন ফল হয়নি। খানসেনাদের সব সতর্কতাকে বুড়ো আঙ্গুল
দেখিয়ে তাদের নাকের ডগার উপর দিয়ে জানবাজ মুক্তি পাগল দামাল ছেলেগুলো
অসীম সাহসিকতার সাথে করে যাচ্ছিল একেকটা দুঃসাহসিক অভিযান ৷ খানসেনাদের
মনে ত্রাসের সঞ্চার করেছিল বিচ্ছুরা (খান সেনারা গেরিলাদের 'বিচ্ছু' কিংবা "মুক্তি
বলে সম্বোধন করত)। ওদের তৎপরতায় আশার আলো দেখতে পেয়েছিল ঢাকাবাসী ।
ওদের জন্য দোয়া করতো সবাই। অনেকে নানাভাবে সাহায্যের হাতও বাড়িয়ে
দিয়েছিলেন স্বেচ্ছায় বিপদের ঝুঁকি নিয়েও ৷ কিন্তু জাতীয় ইতিহাসে "মীরজাফর
থেকেছে সর্ব যুগেই। তাদের বেঈমানীর ফলে অপুরণীয় ক্ষতি হয়েছে জাতির
ইতিহাসের বিভিন্ন মোড়ে। তেমনই এক মীরজাফরের বিশ্বাসঘাতকতায়
স্বপন-বদি-কাজিদের ভাগ্যে নেমে আসে এক চরম বিপর্যয়। পলাশীর
বিশ্বাসঘাতকতার তুলনায় এই বিশ্বাসঘাতকতার পরিণাম কোন অংশেই কম নয়।
২৯শে আগষ্ট ১৯৭১ সাল। ঐ দিন সকালে ধানমন্ডির ২৮নং রোডের একটি বাসায়

যা দেখেছি, যা বুঝেছি, যা করেছি ২৪৫

 

ওদের এক ঘনিষ্ট বন্ধু ও সহযোগী ফরিদের সাথে দেখা করতে যায় বদি পূর্ব কথামত ।
ফরিদ বর্তমান আওয়ামী লীগের শীর্ষস্থানীয় নেতা জনাব জিল্লুর রহমানের শ্যালক তথা
আইভি রহমানের ভাই । তারই বিশ্বাসঘাতকতায় দুপুর ১২টার দিকে ফরিদদের বাসা
থেকে হঠাৎ রেইড করে বদিকে ধরে নিয়ে যেতে সক্ষম হয় খান সেনারা । ফরিদদের
বাসায় পৌছানোর অল্পক্ষণের মধ্যেই ধরা পড়ে বদি ৷ এ থেকে বোঝা যায় আগাম
খবর পেয়েই খানসেনারা বদিকে ধরার জন্য ওৎ পেতে বসেছিল ৷ তারপর শুরু হয়
Chain Reaction.  সামাদ ধরা পরে বিকেল চারটার দিকে । আজাদের বাড়ি রেইড
করা হয় রাত ১২টায় ৷ ঐ বাসায় সে রাতে ছিল জুয়েল, বাশার, কাজি, আজাদ,
আজাদের খালাতো ভাই, দুলাভাই এবং আরো কয়েকজন আত্মীয় । সবাইকেই ধরে
নিয়ে যায় পাক-আর্মি । রেইড চলাকালে আচম্কা তদারককারী এক ক্যাপ্টেনের উপর
ঝঁপিয়ে পরে তার হাতের স্টেনগান ছিনিয়ে নিয়ে এলোপাতাড়ি গুলী ছুঁড়তে ছুঁড়তে
সবাইকে হতভম্ব করে দিয়ে রাতের অন্ধকারে পালিয়ে যেতে পেরেছিল একমাত্র
কাজি ৷ আলমদের বাসাতেও রেইড করা হয় রাত ১২টার পর! সেখানে ধরা পরে
আলমের ফুপা আব্দুর রাজ্জাক এবং তার ছেলে মিজানুর রহমান । আলম বাসায় না
থাকায় ধরা পরার হাত থেকে সে যাত্রায় বেঁচে যায়। আজাদদের বাসা আলমদের
বাসার কাছাকাছি । রাত প্রায় দেড়টার সময় সম্পূর্ণ দিগম্বর অবস্থায় কাজি গিয়ে পৌছে
আলমদের বাসায়। ভাগ্যক্রমে খানসেনারা ততক্ষণে ঐ এলাকা ছেড়ে চলে গেছে।
কাজিকে সম্পূর্ণ উলঙ্গ অবস্থায় দেখে ভূত দেখার মত চমকে উঠেছিল আলমদের
বাসার সবাই । আলমের ছোটবোন তাড়াতাড়ি একটা লুঙ্গি কাজির হাতে দিয়ে তক্ষুণি
দূরে পালিয়ে যেতে অনুরোধ জানায়। খান সেনারা এখানেও এসেছিল জানতে পেরে
কাজি কাপড়টা পরে নিয়ে দৌড়ে পালিয়ে যায়। হাটখোলায় শাহাদাত চৌধুরী মানে
সাচোদের বাড়ি থেকে ধরা পড়েন সেজো দুলাভাই বেলায়েত চৌধুরী রাত দু'টো পর ।
চুল্লুর বড়ভাই জনাব এম সাদেক সিএসপি একজন পদস্থ সরকারি অফিসার ৷ রাত
১২:৩০-১টার দিকে তার সরকারি বাসভবন এ্যালিফেন্ট রোডের ১নং টেনামেন্ট হাউজ
থেকে চুল্লুকে ধরে নিয়ে যায় পাক-আর্মি ৷ মধ্যরাতে রেইড করা হয় রুমীদের বাড়ি ।
বাসা থেকে ধরে নিয়ে যায় রুমী, রুমীর বাবা জনাব শরিফ, ছোট ভাই জামী, মাসুম
এবং হাফিজকে। আমাদের বাসায় ক্যাপ্টেন কাইয়ুমের নেতৃত্বে রেইড করা হয়
১:৩০-২টার দিকে । চুল্লুদের বাসায় যে রেইডিং পার্টি গিয়েছিল তারাই চুল্লুকে চোখ
বাধা অবস্থায় সাথে করে আমাদের বাসায় নিয়ে আসে ৷ চোখ বাধা অবস্থায় চুল্লু প্রথমে
বুঝতে পারেনি তাকে কোথায় আনা হয়েছে। আচমকা একজন খানসেনা বলে উঠল 
“স্বপন ভাগ গিয়া।” আব্বার গলাও শুনতে পায় চুল্লু ৷ মেয়েদের কান্না থেকে বুঝতে
পারে আমার বোনেরা (মহুয়া, কেয়া, সঙ্গীতা) কান্নাকাটি করছে। দৈবক্রমে স্বপন
পালিয়ে যেতে সক্ষম হয়। বাসা থেকে ধরে নিয়ে যায় আব্বা জনাব শামছুল হক,
মোস্তাফিজ মামা, বাড়ির কাজের ছেলে সামু এবং হাশেমকে। আলতাফ মাহমুদের

যা দেখেছি, যা বুঝেছি, যা করেছি ২৪৬

 

বাসায় আর্মি যায় ভোর ৪-৫টার দিকে। সামাদকে সঙ্গে নিয়ে আর্মি গিয়েছিল ঐ
বাড়িতে । আলভী ঐ রাত্রে সেই বাড়িতেই ছিল। নাম লুকিয়ে উর্দূতে নিজের নাম
আব্দুল বারাক বলায় আলভী ধরা খাওয়া থেকে বেঁচে যায়। খান সেনারা ধরে নিয়ে
যায় আলতাফ মাহমুদ, তার চার শ্যালক, রসুল এবং নাসেরকে ৷

এভাবেই স্বাধীনতা সংগ্রামের ইতিহাসে ঢাকায় গেরিলাদের সবচেয়ে কার্যকরী এবং
সফল দলটি বিশ্বাসঘাতকতার চক্রান্তের ফলে বিলুপ্ত হয়ে যায় । পালাবার পর কাজি ও
স্বপনের দেখা হয় তাদের ব্যেইস ক্যাম্প ধোলাইখালে ৷ সেখান থেকে মেলাঘর ৷
সেখানে তাদের দু'জনকেই Select করা হয় Officer's Training Course এর জন্য।
কিন্তু তাদের দুজনেরই কোন ইচ্ছে ছিল না Officer's Course এ যোগ দেবার।
তারা অনেক অনুরোধ জানিয়েছিল মেজর খালেদ মোশাররফ এবং ক্যাপ্টেন হায়দারকে
তাদেরকে অস্ত্রশস্ত্র দিয়ে আবার ঢাকায় পাঠাবার জন্য । তারা চাইছিল ফিরে গিয়ে বন্দী
সাথীদের মুক্ত করতে ৷ জীবন গেলেও ক্ষতি নেই তবু একটা শেষ চেষ্টা করে দেখতে
চায় তারা। নিজেদের যোগ্যতা সম্পর্কে আত্মবিশ্বাস ছিল তাদের ৷ যদি মেজর খালেদ
এবং ক্যাপ্টেন শিশুর পরিবারদেরকে পাক বাহিনীর সুরক্ষিত দুর্গ ঢাকা ক্যান্টলমেন্টে এ
বন্দী অবস্থা থেকে উদ্ধার করে নিয়ে আসতে পেরে থাকে তারা তবে তাদের পক্ষে
বদি-জুয়েল-রুমীদেরকে ছাড়িয়ে আনাটা অসম্ভব হবে কেন? তাদের আবেগ, অনুভূতি 
সহমর্মিতা মেজর খালেদের মনকে স্পর্শ করলেও ঠিক সেইক্ষণে তাদের ফেরত
পাঠানো কোনক্রমেই ফলপ্রসু হবে না ভেবেই তাদেরকে Officer's Course এ
পাঠাবার সঠিক সিদ্ধান্তই নিয়েছিলেন মেজর খালেদ একজন অভিজ্ঞ কমান্ডার
হিসেবে । আমার কাছে পৌছেও তারা একই প্রস্তাব দেয়। কিন্তু আমিও মেজর
খালেদের সিদ্ধান্তকে সমর্থন করে তাদের Officer's Course-এ যোগদান করাটাই
যুক্তিসঙ্গত হবে বলে মতপ্রকাশ করি। অগত্যা অনিচ্ছাসত্ত্বেও মুর্তীতে চলে যায়
Course -এ জয়েন করার জন্য ।

নভেম্বর মাসে যুদ্ধের তীব্রতা বৃদ্ধি পায় ব্যাপকভাবে বর্ডারে সম্মুখ সংঘর্ষের মাত্রা
ক্রমেই বেড়ে চলেছে। ভারত সরকার ইতিমধ্যে ভারতীয় সেনা বাহিনীকে পাক
বাহিনীর মোকাবেলা করার জন্য প্রয়োজনে বাংলাদেশের সীমানার ভিতরে প্রবেশ
করার অনুমতি প্রদান করেছে। গঠন করা হয়েছে মুক্তিফৌজ ও ভারতীয় বাহিনীর যৌথ
কমান্ড । যৌথ কমান্ড গঠিত হবার পর ভারতীয় কমান্ডারদের প্রচন্ড প্রভাবে কর্নেল
ওসমানী এবং তার হেডকোয়াটার্স প্রকৃত অর্থে অকেজো হয়ে পড়েছে। বাংলাদেশ
আক্রমণের পরিকল্পনা এককভাবে ভারতীয় বাহিনীর ইষ্টার্ন কমান্ডই প্রণয়ন করার
দায়িত্ব গ্রহণ করে কর্নেল ওসমানীকে সম্পূর্ণভাবে উপেক্ষা করে। প্রেসিডেন্ট ইয়াহিয়া
খান যুদ্ধের আভাস পেয়ে জনাব ভুট্টোকে তার বিশেষ দূত হিসেবে চীনে পাঠালেন

যা দেখেছি, যা বুঝেছি, যা করেছি ২৪৭
 


ভারতীয় যেকোন আগ্রাসনের বিরুদ্ধে পাকিস্তানের পক্ষে সমর্থন আদায় করার জন্য।
কিন্তু পিকিংএ গণচীনের নেতৃবৃন্দ জনাব ভুট্টোকে পরিষ্কারভাবে জানিয়ে দেন, "পূর্ব
পাকিস্তানে সৃষ্ট রাজনৈতিক পরিস্থিতির সুযোগ গ্রহণ করে পাকিস্তানের আভ্যন্তরীন
ব্যাপারে ভারতীয় সামরিক হস্তক্ষেপকে গণচীন পাকিস্তানকে দ্বি-খন্ডিত করার হীন
চক্রান্ত হিসাবেই দেখবে এবং সেই পরিপ্রেক্ষিতে ভারতের সাথে যেকোন সামরিক
সংঘাতে নীতিগতভাবে তারা পাকিস্তানের পক্ষেই থাকবে ।” একইসাথে জনাব ভুট্টোর
মাধ্যমে তারা পাকিস্তানের সামরিক জান্তাকে পরামর্শ দিয়েছিলেন যথাশীঘ্র সম্ভব পূর্ব
পাকিস্তানের জনগণের ইচ্ছানুযায়ী বর্তমান সমস্যার একটি রাজনৈতিক সমাধান খুঁজে
বের করার জন্য ৷ তাদের Considered Opinion ছিল বর্তমান পরিস্থিতিতে
শুধুমাত্র একটি যুক্তিসঙ্গত এবং গ্রহণযোগ্য রাজনৈতিক সমাধানের মাধ্যমেই
পাকিস্তানের অখন্ডতা বজায়ে রাখা সম্ভব । বল প্রয়োগ করে এই সমস্যার সমাধান
কখনও সম্ভব হবে না। চীনা নেতৃবৃন্দের উক্তি থেকে দু'টো বিষয় পরিষ্কার হয়ে উঠে

প্রথমত: গণচীন একদিকে পূর্ব পাকিস্তানের রাজনৈতিক সমস্যার নিরসনের জন্য
পাকিস্তানের শাসকগোষ্ঠিকে বাঙ্গালীদের কাছে গ্রহণযোগ্য একটি সমাধান পেশ করার
যুক্তিসঙ্গত পরামর্শ দেনে।

দ্বিতীয়ত: পূর্ব পাকিস্তানের সমস্যার কোন সমাধান করতে ব্যর্থ হলে সেই সুযোগে
উপমহাদেশে ভারতীয় সম্প্রসারনবাদের নগ্ন থাবা বিস্তার করার চক্রান্তের ব্যাপারেও
তারা বন্ধুরাষ্ট্র পাকিস্তানকে হুঁশিয়ার করে দেন। কিন্তু দেশে ফিরে জনাব ভূট্টো
প্রেসিডেন্ট ইয়াহিয়৷ খান ও সামরিক জান্তার কাছে চীনা নেতৃবৃন্দের বন্ধুসুলভ এবং
যুক্তিসম্পন্ন অভিমতের অপব্যাখ্যা দেন। তিনি বলেন, “ভারতের সাথে সামরিক
সংঘর্ষে চীন পাকিস্তানকে সার্বিকভাবে সাহায্য করবে । প্রয়োজনে গণচীন প্রত্যক্ষভাবে
পাকিস্তানের পক্ষ হয়ে ভারতের বিরুদ্ধে যুদ্ধও করতে দ্বিধাবোধ করবে না৷ এ ধরণের
আভাসই নাকি তিনি পেয়েছিলেন চীনা নেতৃবৃন্দের কাছ থেকে একান্ত বৈঠকে।

যা দেখেছি, যা বুঝেছি, যা করেছি ২৪৮
 

দ্বাদশ অধ্যায়

পাকিস্তানের আচ্মকা বিমান হামলা,
মুক্তিযুদ্ধের শেষ অধ্যায়

৩রা ডিসেম্বর ভারতের উপর অর্তকিত বিমান হামলা চালালো পাকিস্তান।

ফলে আকাশের চাঁদ হাতে পেলেন শ্রীমতি ইন্দিরা গান্ধী ।

সেদিনই এক বিশাল জনসভায় যুদ্ধ ঘোষণা করে ইষ্টার্ন কমান্ডকে পূর্ব
পাকিস্তানে সর্বাত্মক হামলারর হুকুম দিয়ে দিল্লী ফিরে গেলেন শ্রীমতি গান্ধী ।

কর্নেল ওসমানীর নেতৃত্বে মিত্র বাহিনীর যৌথ কমান্ড স্থাপন করা হল।

পূর্ব রনাঙ্গনে ভারতীয় ডিপ্লয়মেন্ট।

কর্নেল ওসমানীকে উপেক্ষা করে এককভাবে সিদ্ধান্ত নিতে থাকলো ভারতীয়
কমান্ডাররা।

রনাঙ্গনের প্রতিটি সেক্টরে সম্মুখ লড়াই এ মুক্তিবাহিনী বীরত্বের সাথে অগ্রণীর
ভূমিকা পালন করা সত্বেও তাদেরকে রাখা হল লোকচক্ষুর অন্তরালে আর
ভারতীয় বাহিনী ঢাকাসহ প্রতিটি শহর-বন্দরে প্রবেশ করল বিজয়ী হিসাবে।

কৌশলে দেশ ও বিশ্ববাসীর কাছে দেখানো হল ভারতীয় সেনা বাহিনীই মূল
বিজেতা।

পাক বাহিনীকে আত্মসমর্পণ করানো হল ভারতীয় বাহিনীর কাছে, যৌথ
কমান্ডের সর্বাধিনায়ক কর্নেল ওসমানীকে সেই অনুষ্ঠানে উপস্থিত থাকার
সুযোগও দেয়া হল না।

চানক্যদের চাল সার্থক হল, বিশ্ববাসী দেখলো পাক-ভারত যুদ্ধে ভারতীয়
বাহিনীর বিজয়ের ফসলই স্বাধীন বাংলাদেশ।

মিত্র বাহিনীর রাহুগ্রাসে  ম্লান হয়ে গেল মুক্তি বাহিনীর বীর গাঁথা।

১৯৭২ সালের অক্টোবর মাসে লন্ডনে জনাব মাইদুল হাসানকে দেয়া এ ভি
এম খন্দোকারের সাক্ষাৎকার

যা দেখেছি, যা বুঝেছি, যা করেছি ২৪৯

 

পক্ষান্তরে ভারতীয় সরকার বুঝতে পেরেছিল গণচীন বাংলাদেশের ব্যাপারে একটি
রাজনৈতিক সমাধানের পক্ষে। তাছাড়া সদ্য সমাপ্ত রুশ-ভারত মৈত্রী চুক্তির
পরিপ্রেক্ষিতে পাক-ভারত যুদ্ধে গণচীনের প্রত্যক্ষভাবে জড়িয়ে পরার সম্ভাবনা খুবই
কম বলেও ধারণা পোষণ করছিল ভারত সরকার ৷ এ ধরণের চিস্তা-ভাবনার পেছনে
যথেষ্ট যুক্তি ছিল। এ অবস্থায় ঝটিকা অভিযান চালিয়ে পূর্ব পাকিস্তানকে স্বাধীন করে
সেখানে তাদের পছন্দের সরকার কায়েম করতে পারা যাবে সহজেই ৷ এ ধরণের
বিশ্লেষনের পরই যুদ্ধ ঘোষণা করার সিদ্ধান্ত গ্রহণ করে ভারত সরকার । যুদ্ধের জন্য
অতি প্রয়োজনীয় আনুসাঙ্গিক সব প্রস্তুতি সম্পন্ন করেই সামরিক আগ্রাসনের সিদ্ধান্ত
নিয়েছিল ভারত সরকার। এবারের যুদ্ধের প্রেক্ষাপট অতীতের পাক-ভারত যুদ্ধের
প্রেক্ষাপট থেকে সম্পূর্ণ ভিন্ন । বর্তমান অবস্থায় বিশ্ব জনমত সামরিক জান্তার
শ্বেতসন্ত্রাসের বিরুদ্ধে এবং বাংলাদেশীদের স্বাধীনতার পক্ষে । মানবাধিকার এবং
শরনার্থীর প্রশ্নে সারা বিশ্বের সহানুভূতিও ভারতের পক্ষে । মার্কিন যুক্তরাষ্ট্র কিংবা
গণচীন যদি Geo-Strategic কারণে কোন পদক্ষেপ নেবার চেষ্টা করে তবে তাদের
পরম শত্রু সোভিয়েত ইউনিয়ন প্রতিক্রিয়ায় 'মৈত্রী চুক্তির' আচ্ছাদনে নিশ্চুপ বসে না
থেকে ভারতের পক্ষ নেবে নিশ্চিতভাবে ফলে বেধে যাবে তৃতীয় বিশ্বযুদ্ধ । বর্তমানে
বাস্তব অবস্থার পরিপ্রেক্ষিতে একটা বিশ্বযুদ্ধ শুরু করার দায়-দায়িত্ব নিজেদের কাধে
নিতে চাইবে কিনা যুক্তরাষ্ট্র অথবা গণচীন সে বিষয়েও যথেষ্ট সন্দেহ রয়েছে। সবচেয়ে
বড় কথা পূর্ব পাকিস্তানের ৮কোটি জনগণ আজ পাকিস্তানের স্বৈরশাসনের বিরুদ্ধে ৷
মুক্তি বাহিনীর দেশব্যাপী প্রচন্ড তৎপরতায় পূর্ব পাকিস্তানে অবস্থিত পাক বাহিনীর
অবস্থান সম্পূর্ণরূপে বিপর্যস্ত এবং যেকোন যুদ্ধের জন্য অত্যাবশ্যকীয় Factor
সৈনিকদের মনোবলও (Moral) সম্পূর্ণভাবে ভেঙ্গে পড়েছে। খান সেনারা
সার্বিকভাবে শুধু দুর্বল হয়ে পড়েছিল তাই নয়; তাদের Strategic Locations,
 Line of Communication, Defensive Positions, Supply Points, 
 Re-Enforcement Capabilities, Battle Tactics, Logistic Support Line
 এ সমস্ত গুরুত্বপূর্ণ গোপনীয় বিষয়ে 'সব খবরা-খবরই এখন রয়েছে ভারতীয়
বাহিনীর নখদর্পনে। এসব খবর সংগ্রহ করা হয়েছে মুক্তি বাহিনীর ইনটেলিজেন্স
ইউনিট এবং সেক্টরগুলোর নিজস্ব গোয়েন্দা তৎপরতার মাধ্যমে। বাংলাদেশের
আপামর জনসাধারনের বিরোধিতার মুখে পূর্ব পাকিস্তানে পশ্চিমাদের জবরদখল আজ
অযৌক্তিক হয়ে পড়েছে। শত্রুপক্ষের অবস্থা বর্তমানে Totally Unatanable.
প্রয়োজন শুধু সুযোগমত আক্রমণের ধাক্কা তাহলেই কেল্লা ফতে হবে। সুযোগ এসে
গেল। ৩রা ডিসেম্বর বিকেল ৫:৪৫ মিনিটে আকস্মিকভাবে Pakistan Air Force 
Pre-Emptive Strike করে বসলো ভারতের বিভিন্ন জায়গায় Strategic Target
 গুলোর উপর। একইসাথে আঘাত হানা হল শীণগর, অভস্তিপুর, পাঠানকোট,
উত্তরলাই, যোধপুর, আম্বালা এবং আগ্রা বিমান ঘাটির উপর ৷ ঠিক সেই সময়ে শ্রীমতি

যা দেখেছি, যা বুঝেছি, যা করেছি ২৫০

 

ইন্দিরা গান্ধী কোলকাতায় এক জনসভায় ভাষণ দিচ্ছিলেন বিমান হামলার খবর
তাকে দেয়ামাত্র তিনি মুহুর্তে সিদ্ধান্ত নিয়ে ঐ জনসভাতেই পাকিস্তানের বিরুদ্ধে
সর্বাত্মক পাল্টা আক্রমণের ঘোষণা দিলেন । কোলকাতা থেকে সেদিন সন্ধ্যায় দিল্লী
ফেরার আগেই ইষ্টার্ন কমান্ডের GOC (General Officer Commanding) General 
Arora -কে দিল্লীরসেনাসদর থেকে হুকুম দেয়া হল পূর্ব পাকিস্তানে
সর্বাত্মক হামলা চালাবার জন্য । জেনারেল অরোরার অধিনে দেয়া হল ৩টি স্বয়ংসম্পূর্ণ
আর্মি কোর। ২য়  ৩৩শ এবং ৪র্থ কোর। এছাড়াও দেয়া হল 'কম্যুনিকেশন জোন
হেডকোয়াটার্স' আরো একটি ভ্রাম্যমান আর্মি ইউনিট। এছাড়া ২য় কোরের অধিনে
দেয়া হয়েছিল অতিরিক্ত একটি মিডিয়াম আর্মাড রেজিমেন্ট এবং একটি লাইট আর্মাড
রেজিমেন্ট ৷ এই কোরের কমান্ডার ছিলেন Lt.Gen T.N.Raina হেডকোয়াটার্স
কৃষ্ণনগর! এই কোরের অধিনে দেয়া হয়েছিল অতিরিক্ত আরো একটি মিডিয়াম
আর্টিলারী রেজিমেন্ট ও একটি ইঞ্জিনিয়ারস এর ব্রিজিং ইউনিট ।

৩৩ কোরের কমান্ডার ছিলেন Lt.Gen M.L.Thapa হেডকোয়াটার্স শিলিগুরী ৷
এই কোরের অধিনে দেয়া হয়েছিল অতিরিক্ত একটি লাইট আর্মাড রেজিমেন্ট, একটি
মিডিয়াম আর্টিলারী রেজিমেন্ট এবং একটি ইঞ্জিনিয়ারস এর ব্রিজিং ইউনিট ।

১০১ কম্যুনিকেশন জোনের কমান্ডার ছিলেন প্রথমদিকে Lt.Gen. Gill পরে
Lt.Gen.Nagra-কে তার স্থলাভিষিক্ত করা হয়। হেডকোয়াটার্স গৌহাটি। এই
ফর্মেশনের ৪র্থ কোরের হেডকোয়াটার্স ছিল আগরতলায়। কোর কমান্ডার ছিলেন
Lt.Gen.Sagat Singh. এই কোরের অধিনে অতিরিক্তভাবে দেয়া হয় একটি
মিডিয়াম আর্টিলারী রেজিমেন্ট এবং দু'টো লাইট আর্মাড রেজিমেন্ট । সব মিলিয়ে পূর্ব
রনাঙ্গনে ভারতীয় সৈন্যসংখ্যা ছিল ৫লক্ষেরও বেশি। তার সাথে ছিল পর্যাপ্ত পরিমাণের
রণসম্ভার। সেই সময় পূর্ব পাকিস্তানে অবস্থিত প্রায় ১লক্ষ খানসেনার বিরুদ্ধে যুদ্ধ
করার জন্য এ ধরণের বিশাল বাহিনী মোতায়ন করার প্রয়োজন ছিল না। এই বিশাল
সৈন্য সমাবেশ ঘটানো হয়েছিল গণচীনের তরফ থেকে যদি কোন সামরিক পদক্ষেপ
নেয়া হয় তার মোকাবেলা করার লক্ষ্যেই ।

যাই হোক  প্রয়োজনীয় Air ও Naval Cover এবং প্রায় দুই লক্ষ মুক্তিযোদ্ধাদের
সাথে বিশাল ভারতীয় বাহিনী একই সময়ে সব সেক্টর থেকে আক্রমণ চালালো সব
সেক্টরেই ভারতীয় বাহিনীর অগ্রসর হওয়ার জন্য রাস্তা করে ব্রিজহেড তৈরী করে
দিচ্ছিল মুক্তিবাহিনীর বীর মুক্তিযোদ্ধারাই ৷ এ সমস্ত ব্রিজহেড তৈরী করা সম্ভব হয়েছিল
বলেই অতি সহজেই শত্রুপক্ষের ডিফেন্স ভেদ করে ঢাকা অভিমুখে তরিৎ গতিতে
এগিয়ে যেতে পেরেছিল ভারতীয় মিত্র বাহিনী । যুদ্ধের এই গুরুত্বপূর্ণ পর্যায়ে কর্নেল

যা দেখেছি, যা বুঝেছি, যা করেছি ২৫১

 

ওসমানীকে সম্পূর্ণরূপে পাশ কাটিয়ে চলেছিল ভারতীয় সেনাকমান্ড। ভারতীয় সেনা
বাহিনীর Strategy ছিল যত তাড়াতাড়ি সম্ভব শত্রুপক্ষের ডিফেন্স লাইন ভেদ করে
তাদের Withdrawal এর পথ Cut Off করে তাদেরকে ছোট ছোট অংশে বিভক্ত
করে পরাজিত করে ঢাকা অবরোধ করা এবং পাক বাহিনীকে Surrender করতে
বাধ্য করা৷ বাংলাদেশে অবস্থিত পাক বাহিনী তাদের চেয়ে সংখ্যায় ৬-৭গুন বড়
ভারতীয় বাহিনী এবং মুক্তিফৌজের প্রচন্ড আক্রমণের মুখে মাত্র ১২ দিনের যুদ্ধে অতি
করুণ অবস্থায় আত্মসমর্পণ করতে বাধ্য হয়। বাংলাদেশের জনগণের অসহযোগিতা
এবং মুক্তি বাহিনীর দুঃসাহসিক গেরিলা তৎপরতা পাক বাহিনীর যুদ্ধস্পৃহা এবং
মনোবল একদম নষ্ট করে দিয়েছিল ৷ অন্য সব কারণের মধ্যে এটাই ছিল প্রধান কারণ
যার জন্য পাকবাহিনীকে অতি অল্পসময়ের যুদ্ধে শোচনীয়ভাবে পরাজয় বরণ করে
নিয়ে আত্মসমর্পণ করতে হয়েছিল । এভাবেই ১৬ই ডিসেম্বর ১৯৭১ সালে পাক
বাহিনীর আত্মসমর্পণের ফলে স্বাধীনতা লাভ করে বাংলাদেশ ।

১৬ই ডিসেম্বর ঢাকার রেসকোর্স ময়দানে আত্মসমর্পন অনুষ্ঠানে মুক্তিফৌজের
কমান্ডার-ইন-চীফ এবং যৌথ কমান্ডের প্রধান কর্নেল ওসমানীর আমন্ত্রণে মিত্র বাহিনীর
কমান্ডার জেনারেল অরোরা স্বাধীন বাংলাদেশে আসবেন এবং যৌথ কমান্ডের তরফ
থেকে Instrument Of Surrender এ যৌথ কমান্ডের শীর্ষ ব্যক্তি কর্নেল
ওসমানীই সাক্ষর করবেন সেটাই ছিল সমগ্র জাতির প্রত্যাশা। কিন্তু ঘটনা ঘটে ঠিক
তার বিপরীত Instrument Of Surrender এ যৌথ কমান্ডের তরফ থেকে
সাক্ষর দান করার সৌভাগ্য লাভ করলেন জেনারেল অরোরা ৷ শুধু তাই নয় অদৃশ্য
অঙ্গুলী হেলনে মুক্তিফৌজের সর্বাধিনায়ক কর্নেল ওসমানীকে ১৬ই ডিসেম্বরের
এতিহাসিক Surrender Cerimony-তে উপস্থিত থাকার সৌভাগ্য থেকেও বঞ্চিত
করা হল। কেন তাকে তার ন্যায্য অধিকার বঞ্চিত করে সেদিন জেনারেল অরোরাকে
সমগ্র জাতি এবং বিশ্বপরিসরে বিজয়ী শক্তির একচ্ছত্র অধিকর্তা হিসেবে জাহির করা
হল সে রহস্যের উদবাটন আজঅব্দি হয়নি । এই গুরুত্বপূর্ণ বিষয়টি বিশদ বিশ্লেষণের
দাবিদার ৷ এ থেকে জানা যাবে ভারতীয় নীল নকশা এবং প্রবাসী সরকারের নতজানু
নীতির অনেক কিছুই ।

কর্নেল ওসমানী চেয়েছিলেন স্বাধীন বাংলাদেশে মুক্তিফৌজের সর্বাধিনায়ক হিসেবে
তিনিই অভিনন্দন জানাবেন মিত্র বাহিনীর জুনিয়র পার্টনার জেনারেল অরোরাকে।
এতে করে বিশ্বপরিসরে এটাই প্রমাণিত হবে মূলতঃ মুক্তিযোদ্ধাদের প্রচেষ্টাতেই স্বাধীন
হয়েছে বাংলাদেশ  ভারতীয় বাহিনী সহায়ক শক্তি হিসেবে সাহাযা করেছে মাত্র ৷ কিন্তু
ভারতীয় সরকার তার সেই প্রস্তাবে সম্মত হয়নি। উল্টো ভারত সরকার দাবি জানায়
Instrument of Surrender-এ সাক্ষর করবে ভারতীয় বাহিনীর অধিনায়ক ৷

যা দেখেছি, যা বুঝেছি, যা করেছি ২৫২

 
উদ্দেশ্য পরিষ্কার- বিশ্ববাসী জানুক পাক-ভারত যুদ্ধে ভারতের বিজয়ের ফলেই সৃষ্টি 
হয়েছে স্বাধীন বাংলাদেশ । বাংলাদেশের স্বাধীনতা ভারতের দান। দুর্বল চিত্তের
নতজানু প্রবাসী সরকার ভারতের সেই অযৌক্তিক দাবি মেনে নেয়। কিন্তু প্রচন্ড
আত্মসম্মানবোধের অধিকারী আপোষহীন বঙ্গবীর কর্নেল ওসমানী নীতির প্রশ্নে অটল
থেকে এ অন্যায়ের প্রতিবাদে নিজেকে সবকিছু থেকে দূরে সরিয়ে রেখেছিলেন ।

১৬ই ডিসেম্বর ঢাকা শহরে দেশবাসী দেখেছে ভারতীয় সেনা বাহিনীকে বিজয়ীর
বেশে ৷ তাদের ঘিরে ছিল বিএলএফ, মুজিব বাহিনী এবং রাতারাতি গজিয়ে উঠা
"Sixteen Division" এর সদস্যরা ৷ কারণ সত্যিকারের মুক্তিবাহিনীর সদস্যদের
ঢাকা কিংবা দেশের বড়বড় শহরগুলোতে ঢুকতে দেয়া হয়নি নিষেধাজ্ঞা জারি করে।
ভারতীয় বাহিনীর প্রাধান্য জাহির করার জন্যই এ আদেশ জারি করা হয়েছিল প্রকৃত
মুক্তিফৌজের যোদ্ধারা ঢাকা এবং অন্যান্য শহরগুলোতে আসার অনুমতি পান ১৬ই
ডিসেম্বরের অনেক পরে। এ ধরণের চক্রান্তের ফলে বিশাল ভারতীয় সেনা বাহিনীর
আগমনে বাধাগ্রস্থ হয়ে শুকিয়ে গেল মুক্তিযুদ্ধের নিজস্ব ধারা । কালো ছায়ার আধারে
ঢাকা পরে গেল মুক্তিযোদ্ধাদের বীরত্ব, আত্মত্যাগ ৷ হারিয়ে গেল অনেক রক্তের
বিনিময়ে অর্জিত তাদের জয়গাথা ৷ আচম্কা হোচট খেয়ে মুখথুবড়ে পড়ল মুক্তিযুদ্ধের
চেতনা। জাতীয় মুক্তির স্বপ্ন হয়ে উঠল সুদূরপরাহত ৷ ভারতীয় বাহিনীর প্রত্যক্ষ
হস্তক্ষেপে জাতি স্বাধীনতার সঠিক মূল্য অনুধাবন করার সুযোগ থেকেও বঞ্চিত হল।
এজন্যই আজঅব্দি ক্ষমতাবলয়ে যারা অবস্থান করছেন সে সমস্ত বুদ্ধিজীবি 
সামরিক-বেসামরিক আমলা এবং রাজনীতিবিদদের মধ্যে অতি কম দামে স্বাধীনতা
এবং জাতীয় স্বার্থ বিকিয়ে দেবার ন্যাক্কারজনক প্রতিযোগিতা দেখা যাচ্ছে। কিন্তু
মুক্তিযুদ্ধকে যদি তার নিজস্ব ধারায় বয়ে যেতে দেয়৷ হত তবে দখলদার বাহিনীর
পাশবিক নৃশংসতার শিকার হতে হত আরো অনেককেই, রক্তাহুতি দিতে হত প্রতিটি
পরিবারকে ৷ এভাবে অর্জিত স্বাধীনতা আমাদের প্রত্যেকের কাছেই হয়ে উঠতো এক
অমূল্যধন। এক সাগর রক্তের বিনিময়ে কষ্টার্জিত সেই পবিত্র স্বাধীনতাকে যেকোন
ষড়যন্ত্র অঙ্কুরেই নস্যাৎ করে দিত পরীক্ষিত মুক্তিযোদ্ধা এবং ত্যাগী-সচেতন জনতা ।
দুর্ভাগ্য তৎকালীন দুর্বল রাজনৈতিক নেতৃত্বের চরম বিশ্বাসঘাতকতায় খাদহীন বলিষ্ঠ
জাতীয় চরিত্র গঠন করার নূন্যতম সময় ও সুযোগ থেকে বঞ্চিত হলাম আমরা ।

যা দেখেছি, যা বুঝেছি, যা করেছি ২৫৩




ত্রয়োদশ অধ্যায়

স্বাধীনতাত্তোর বাংলাদেশ ও আদর্শিক কারণে আওয়ামী লীগে ভাঙ্গন

১৬ই ডিসেম্বর দেশ স্বাধীন হলেও প্রধানমন্ত্রী জনাব তাজুদ্দিন ও তার মন্ত্রী
পরিষদ ঢাকায় এলেন ২২শে ডিসেম্বর

জাতীয় মুক্তি সংগ্রামের মাধ্যমে অর্জিত স্বাধীন বাংলাদেশে এককভাবে
ক্ষমতায় বসানো হল ইয়াহিয়া খানের এলএফও-এর আওতায় নির্বাচিত দল
আওয়ামী লীগকে।

আওয়ামী লীগের আদর্শিক দেউলিয়াপনা।

দেশ স্বাধীন হলেও শাসকশ্রেণীর মধ্যে জাতীয়তাবাদী চেতনার উন্মেষ ঘটল
না।

'৭০-এর নির্বাচনী ইশতেহারে সমাজতন্ত্রের কোন উল্লেখ ছিল না, কিন্তু
দেশে ফিরেই সমাজতন্ত্রের জিকির তুলল আওয়ামী লীগ ।

নীতি-আদর্শের ককটেল মুজিববাদের ধুম্রজালকে কেন্দ্র করে ছাত্রলীগ ও
অন্যান্য অঙ্গ সংগঠনে সংকট ৷

৩রা জানুয়ারী ১৯৭২ শেখ মুজিবকে মুক্তি দেবার ঘোষণা করে পাকিস্তান
সরকার। 

১০ই জানুয়ারী তারত হয়ে দেশে ফিরলেন শেখ মুজিব ।

ছাত্রলীগের ভাঙ্গন।

ভারতীয় শাসনতন্ত্রের স্ববিরোধী চার মূলনীতিকে বাংলাদেশের সংবিধানের
চার স্তম্ভ হিসাবে গ্রহণ করে আওয়ামী লীগ।

জাতীয় পরিচিতি নিয়ে বিভ্রান্তি সৃষ্টি করা হয়।

দেশের ভৌগলিক পরিসীমা নিয়েও চক্রান্ত ।

মাওলানা ভাসানীর সুদূরপ্রসারী দৃষ্টিভঙ্গী।

জাতীয় সমাজতান্ত্রিক দল (জাসদ) এর আত্বপ্রকাশ।

যা দেখেছি, যা বুঝেছি, যা করেছি ২৫৫

 

১৯৭০ সালে পাকিস্তানের সংবিধানের অধিনে জেনারেল ইয়াহিয়ার সরকারের LFO 
(Legal Frame Work) এর আওতায় পাকিস্তানের অখন্ডতা বজিয়ে রাখার ওয়াদা
করে নির্বাচন করেন শেখ মুজিব এবং তার দল আওয়ামী লীগ। নির্বাচনে
সংখ্যাগরিষ্ঠতা লাভ করে আওয়ামী লীগ পাকিস্তানের কেন্দ্রিয় সরকার প্রধান হবার
জন্যই জনগণ তাকে সে নির্বাচনে ভোট দিয়েছিল ৷ কিন্তু রাজনৈতিক আলোচনা ব্যর্থ
হয়ে যাবার পর জনাব জুলফিকার আলী ভুট্টোর যোগসাজশে ২৫-২৬শে মার্চ রাতে
পাকিস্তানের সামরিক জান্তা বাঙ্গালী জাতির উপর শ্বেত সন্ত্রাস চালিয়ে অস্ত্রের জোরে
রাজনৈতিক সমস্যার সমাধান করার সিদ্ধান্ত গ্রহণ করে ফলে ১৯৭০ সালের নির্বাচন
হয়ে পড়ে অর্থহীন ৷ বাংলাদেশের আপামর জনগণ পাকিস্তানী আচমকা হামলা ও শ্বেত
সন্ত্রাসের বিরোধিতায় এবং দেশকে স্বাধীন করার জন্য স্বতঃস্ফূর্তভাবে যুক্তি সংগ্রামে
ঝাঁপিয়ে পড়ে। এভাবেই ১৯৭০ সালের নির্বাচন তার গ্রহণযোগ্যতা হারায়।
বাংলাদেশের সংগ্রামী জনতা যখন মরণপন করে প্রতিরোধ সংগ্রামে ঝাঁপিয়ে পড়েছিল
তখন শেখ মুজিবর রহমান বন্দী হয়ে চলে যান পশ্চিম পাকিস্তানে ৷ আওয়ামী নেতৃবৃন্দ
ছত্রভঙ্গ হয়ে পালিয়ে গিয়ে প্রাণ বাঁচান। সশস্ত্র সংগ্রামের কোন পূর্ব প্রস্তুতি ছিল না
বলেই তাদের দিশেহারা হয়ে পালিয়ে যেতে হয়। এরপর ৯ মাসের রক্তক্ষয়ী
সংগ্রামের ফলে ১৬ই ডিসেম্বর ১৯৭১ সালে স্বাধীন বাংলাদেশ রাষ্ট্র হিসেবে প্রতিষ্ঠিত
হয়। এ বিজয়ের পিছনে রয়েছে সমগ্র জাতির অবদান । সেক্ষেত্রে এই জাতীয়
সংগ্রামের নেতৃত্বের একমাত্র দাবিদার হয়ে কোন যৌক্তিকতায় আওয়ামী লীগ স্বাধীন
বাংলাদেশের রাষ্ট্রীয় ক্ষমতা দলীয়ভাবে কব্জা করে নিল তার জবাব অবশ্যই খুঁজে বের
করতে হবে দেশপ্রেমিক ঐতিহাসিকদের ভবিষ্যত প্রজন্মের জন্য । ১৯৭২ সালের
অক্টোবর মাসে লন্ডনে জনাব এ কে খন্দোকার ও মাঈদুল হাসানের মধ্যে প্রায় চার
ঘন্টা দীর্ঘ এক আলাপ হয়। স্বাধীনতা যুদ্ধের ইতিহাসে মুক্তিযুদ্ধ ও ভারত সম্পর্কের
মূল্যায়নের জন্য সেই আলোচনার সারাংশ এখানে লিপিবদ্ধ করার প্রয়োজনীয়তা
অনুভব করছি। যুদ্ধকালে গ্রুপ ক্যাপ্টেন খন্দোকার ছিলেন বাংলাদেশ মুক্তিফৌজের
ডেপুটি চীফ অফ ষ্টাফ এবং জনাব মাঈদুল হাসান ছিলেন প্রধানমন্ত্রীর নীতি নির্ধারনের
ক্ষেত্রে একজন পরামর্শদাতা ৷ তাদের কথোপকথন থেকে বোঝা যায় ভারতীয় কর্তৃপক্ষ
কর্নেল ওসমানীকে বাইপাস করে মূলতঃ যোগাযোগ রক্ষা করতেন জনাব তাজুদ্দিন
এবং খন্দোকার সাহেবের সাথে ৷ যুদ্ধ সংক্রান্ত বিষয়ে বেশিরভাগ আলোচনাও হত
গ্রুপ ক্যাপ্টেন খন্দোকার সাহেবের সাথেই ৷ জেনারেল অরোরা, ব্রিগেডিয়ার জ্যাকব,
ব্রিগেডিয়ার গুপ্তই ছিলেন মূলতঃ তাদের counter part.

জনগণের স্বতঃস্কূর্ত উদ্যোগে বীর বাঙ্গালী মুক্তিযোদ্ধারা যে স্বাধীনতা সংগ্রাম শুরু
করেন তার যথার্থ মূল্য ভারত কখনোই দিতে চায়নি। এ নিয়ে মুক্তি ফৌজের
কমান্ডারদের সাথে ভারতীয় কর্তৃপক্ষের দ্বন্দ শুরু হয় প্রথম থেকেই । মুক্তিযোদ্ধাদের

যা দেখেছি, যা বুঝেছি, যা করেছি ২৫৬

 

পরিচালনার জন্য মুজিবনগরে (৮নং থিয়েটার রোড) কর্নেল ওসমানীর নেতৃত্বে একটি
হেডকোয়াটার্স স্থাপন করা হলেও জনাব ওসমানীর কর্মক্ষমতা ছিল সীমিত । জুলাই
মাস অব্দি মুক্তিযুদ্ধ কমান্ডাররা হেডকোয়াটার্স এর কাছ থেকে তেমন কোন সাহায্যই
পাননি সংগ্রাম পরিচালনা করার জন্য । বিভিন্ন সেক্টরে কমান্ডাররা সম্পূর্ণভাবে
নিজেদের উদ্যোগেই মুক্তিযুদ্ধ চালিয়ে যাচ্ছিলেন। এ প্রসঙ্গে এভিএম খন্দোকার
বলেন, “আমি যখন কোলকাতায় গিয়ে পৌঁছলাম তখন দেখলাম যে  হেডকোয়াটার্সের
সাথে সেক্টর কিংবা সাব-সেক্টর কমান্ডারদের মধ্যে কোন যোগাযোগ নেই এবং এ
পর্যায়ে ভারত আমাদের সংগ্রামে তেমন কোন সাহায্যই দেয়নি ৷ আমাদের মুক্তিযুদ্ধ
সম্পর্কে স্পষ্ট ধারণা লাভ করাও তাদের পক্ষে সম্ভব হয়নি ৷ ফলে কোন সঠিক নীতিও
গড়ে তুলতে পারেনি তারা। তবে তারা তখন চাচ্ছিল স্বাধীনতা যুদ্ধের ইস্যুটা জিয়ে
থাক । ভারতীয় নীতি নির্ধারকরা চাচ্ছিলেন স্বাধীনতা যুদ্ধের ধারাবাহিকত৷ এবং গতি-
প্রকৃতি থেকে বাংলাদেশের স্বাধীনতা সংগ্রাম ও সংগ্রামীদের বুঝে নিয়ে তারা তাদের
নীতি চূড়ান্ত করবেন। চূড়ান্ত নীতি নির্ধারন করার সময় পর্যন্ত সমস্ত বিষয়টাকে তাদের
নিয়ন্ত্রণে রাখতে তৎপর হয়ে উঠেছিলেন তারা। ভারতীয় কর্তৃপক্ষ এবং সেনা বাহিনীর
এ ধরণের মানসিকতার ফলে ভারতীয় সেনা বাহিনী এবং মুক্তি বাহিনীর মধ্যে
বৈরীভাব এবং রেষারেষি পরবর্তিকালে ক্রমান্বয়ে বৃদ্ধি পেয়েছে এবং স্বাধীনতার পর
মুক্তিযোদ্ধাদের নিয়ে গড়ে উঠা বাংলাদেশ সেনা বাহিনীর মধ্যে যে ভারত বিরোধী
মনোভাব দেখা যায় সেটা মুক্তিযুদ্ধের সময় থেকেই crystalize করে।” এ প্রসঙ্গে
জনাব খন্দোকার আরও বলেন, “মুক্তিফৌজ এবং ভারতীয় বাহিনীর মধ্যে বিরোধ
মুক্তিযুদ্ধের প্রথম লগ্ন থেকেই দানা বেধে উঠেছিল বিভিন্ন কারণে ৷ এ সেন্টিমেন্ট, 
আবেগ-অনুভূতি বিভিন্ন ঘটনার মধ্য দিয়ে বিভিন্ন Disappointment এর মধ্য দিয়ে
ক্রমশঃ আরো বেড়েছে।” মুক্তিযুদ্ধে ভারতীয় সাহায্য ও সহযোগিতার ব্যাখ্যা দিতে
গিয়ে গ্রুপ ক্যাপ্টেন খন্দোকার বলেছেন, “মে, জুন, জুলাই, আগষ্ট পর্যন্ত ভারতের
Involvement ছিল অতি সামান্য ৷ যা ছিল তা মোটামুটিভাবে মুক্তি বাহিনীর জন্য
কিছু যৎসামান্য হালকা অস্ত্রশস্ত্র, গোলাবারুদ সরবরাহ, কিছু Logistic support
এর বেশি কিছুই নয়। মুক্তিফৌজ কমান্ডারদের মূলতঃ শত্রুপক্ষের কাছ থেকে ছিনিয়ে
নেয়া অস্ত্রশস্ত্র ও যুদ্ধ সম্ভারের উপর নির্ভর করেই চালিয়ে যেতে হচ্ছিল স্বাধীনতা
সংগ্রাম ৷”

মুক্তিফৌজ সেক্টর কমান্ডারদের জুলাই মাসের কনফারেন্সের কথা আগেই বলা হয়েছে।
সেখানে সিদ্ধান্ত গ্রহণ করা হয়, দুই লক্ষ মুক্তিযোদ্ধাকে ট্রেনিং দিয়ে গেরিলা হিসেবে
বাংলাদেশের ভেতরে পাঠানো হবে। এ প্রসঙ্গে গ্রুপ ক্যাপ্টেন খন্দোকারের বক্তব্য
প্রণিধানযোগা ৷ তিনি বলেন, "সেক্টর কমান্ডারদের মিটিং এর পর একদিন জেনারেল
অরোরা এলেন। মিটিং হল। কর্নেল ওসমানীর সাথে সেই মিটিং এ আমিও উপস্থিত

যা দেখেছি, যা বুঝেছি, যা করেছি ২৫৭



ছিলাম ৷ মিটিং এ আলোচনার মূল বিষয় ছিল মুক্তিযোদ্ধাদের গেরিলা ট্রেনিং নিয়ে ।
কতজনকে ট্রেনিং দেওয়া হবে, কোথায় কোথায় ট্রেনিং দেওয়া হবে, কিভাবে ট্রেনিং
দেওয়া হবে  কি করে রিক্রুটমেন্ট করা হবে, কতদিন ট্রেনিং দেওয়া হবে ইত্যাদি বিষয়
নিয়ে ৷ জেনারেল অরোরা প্রস্তাব দিলেন পাঁচ হাজার গেরিলা ট্রেনিং এর ব্যবস্থা
করলেই হবে। শুনে কর্নেল ওসমানী এবং আমি দু'জনেই অবাক হয়ে গেলাম । আমি
বলেই ফেললাম এত অল্প সংখ্যক গেরিলা দিয়ে কি হবে? জবাবে জেনারেল অরোরা
বললেন  “These are the people who will go inside, bleed the enemy and
 all those things.” কর্নেল ওসমানী জেনারেল অরোরাকে দৃঢ়ভাবে
জানিয়ে দিলেন তার দুই লক্ষ মুক্তিযোদ্ধার দরকার। সেক্টর কমান্ডারদের সদ্য সমাপ্ত
কনফারেন্সে সেটাই সিদ্ধান্ত হয়েছে। যাই হোক ট্রেনিং শুরু হল। ট্রেনিং শেষ করে
গেরিলারা ফিরে আসল ৷ কিন্তু তারপর একটা বিরাট সমস্যা দেখা দিল । এ সমস্যাটার
জন্য পুরোপুরি দায়ী ভারত সরকার। ট্রেনিং এর পর ভারতীয় আর্মি সম্পূর্ণভাবে
তাদের নিজেদের অধিনে রাখার সিদ্ধান্ত গ্রহণ করল ৷ এতে ভীষণ বিরূপ প্রতিক্রিয়া
হল। ট্রেনিংপ্রাপ্ত গেরিলাদের বিভিন্ন সেক্টর থেকে রিক্রুট করা হয়েছিল ৷ ট্রেনিং-এর পর
তারা স্ব স্ব সেক্টরে ফিরে গিয়ে তাদের প্রিয় সেক্টর কমান্ডারদের অধিনে যুদ্ধ করবে
এটাই ছিল তাদের আশা । ভারতীয় সেনা কমান্ডারদের অধিনে যুদ্ধ করতে তারা রাজি
হল না। ভারতীয় বাহিনী ট্রেনিংপ্রাপ্ত গেরিলাদের তাদের নিয়ন্ত্রণে নিয়ে দেশের ভেতরে
তাদের কমান্ডের আওতায় পাঠানোর সিদ্ধান্ত গ্রহণ করেছে সেটা আমাদের
হেডকোয়াটার্সকেও জানতে দেয়া হয়নি। মুক্তিযোদ্ধাদের ইচ্ছার বিরুদ্ধে কিছু কিছু
জায়গায় জোর করে ইন্ডিয়ান কমান্ডাররা গেরিলাদের পাঠায় মূলতঃ লুটপাট করে নিয়ে
আসার জন্য৷ যুক্তি হিসেবে তাদের বলা হয়, মুক্তিযুদ্ধ চালাতে হাতিয়ারপাতির সাথে
টাকা-পয়সারও প্রয়োজন রয়েছে। মুক্তিযোদ্ধারা এ ধরণের অমানবিক অপারেশন এবং
ইন্ডিয়ান আর্মির অধিনতার বিরুদ্ধে বিদ্রোহী হয়ে তাদের নিজ নিজ সেক্টরে পালিয়ে
যায়। এর ফলাফল ও প্রতিক্রিয়া even at a later date was very bad
মুক্তিযোদ্ধারা did not like the way Indian Army wanted them to be used.
 অল্প সময়ের মধ্যেই সব সেক্টরে এ সম্পর্কে তিক্ততা ছড়িয়ে পড়ে। ফলে
মুক্তিযোদ্ধা ও ভারতীয় বাহিনীর মাঝে অবিশ্বাসের জন্ম হয়। এ খবর জানাজানি হয়ে
যাবার পর মুক্তিযোদ্ধাদের সেক্টর কমান্ডারদের দাবি অনুযায়ী আমাদের হেডকোয়াটার্স
থেকে চাপ দেয়া হল, 'আমাদের এই ট্রেইন্ড গেরিলাদের বাংলাদেশী কমান্ডারদের
হাতে না দিলে This will be a disaster and catastrophe.  বাংলাদেশের
প্রশিক্ষিত গেরিলা এবং মুক্তিযোদ্ধাদের বাংলাদেশী সেক্টর কমান্ডারদের হাতে দিতেই
হবে ।' এ সম্পর্কে ভারতীয় মিলিটারী হাইকমান্ডের প্রথম থেকেই প্রচুর reluctance
থাকা সত্তেও ভারতীয় রাজনৈতিক নেতৃবৃন্দ অনিচ্ছাসত্তে নেহায়েত নিরূপায় হয়েই
আমাদের চাপের মুখে নতি স্বীকার করে নিতে বাধ্য হয়েছিলেন । পরবর্তী পর্যায়ে

যা দেখেছি, যা বুঝেছি, ঘা করেছি ২৫৮

 

অবশ্য মুক্তিফৌজদের কাউন্টার ফোর্স হিসেবে ভারতীয় গোয়েন্দা বাহিনী (RAW)
এবং সেনা বাহিনীর মিলিত চেষ্টায় গঠিত হয়েছিল বিএলএফ ৷ সে এক অন্য অধ্যায়।
ভারতীয় নেতৃত্বের এ ধরণের মনোভাবের দু'টো কারণ হতে পারে। প্রথমত:
বাংলাদেশের স্বাধীনতা সংগ্রামের ফিল্ড কমান্ডারস এবং মুক্তিযোদ্ধাদের ভারত
সম্পূর্ণভাবে বিশ্বাস করেনি। তাই তারা সবসময় মনে করত এদের উপর নির্ভর করা
যায় না। দ্বিতীয়ত: তাদের মনে এমন একটা ধারণা বদ্ধমূল হয়ে উঠেছিল যে শেষ
পর্যন্ত তাদের সরাসরি যুদ্ধের বিজয় ফল হিসেবে স্বাধীনতা লাভ করবে বাংলাদেশ ৷
তাই পাক বাহিনীকে দুর্বল করার জন্য গেরিলা বাহিনী এবং মুক্তিযোদ্ধাদের নিজেদের
নিয়ন্ত্রণে রেখে তাদের শুধু ব্যবহার করতে হবে সীমিত লক্ষ্যে । কিন্তু মুক্তিযোদ্ধা
কমান্ডারদের বৃহৎ অংশ এবং সদস্যরা চেয়েছিলেন দখলদার বাহিনীর বিরুদ্ধে
প্রয়োজনে দীর্ঘস্থায়ী সংগ্রাম পরিচালনা করে নিজেদের প্রচেষ্টায় তারা স্বাধীন করবেন
তাদের মাতৃভূমি ৷ কিন্তু তেমনটি হয়নি । আমার মনে হয় এখানেই মুক্তি বাহিনী এবং
ভারতীয় নেতৃবৃন্দ ও সেনা বাহিনীর মধ্যে একটা Credibility Gap হয়ে গেছে।
আমাদের সামরিক নেতৃবৃন্দের বক্তব্য ছিল পরিষ্কার, 'আমরা আমাদের দেশকে স্বাধীন
করব। বন্ধুরাষ্ট্র ভারত মুক্তিকামী বাংলাদেশের স্বাধীনতা সংগ্রামে সাহায্য করলে
আমরা অবশ্যই সে সাহায্যকে অভিনন্দন জানাব । কিন্তু necessarily this is our
struggle and we have to fight it ourselves. তাছাড়া শুধু ভারত কেন?
পৃথিবীর যে কোন দেশ আমাদের সংগ্রামে সাহায্য করতে চাইলে আমরা তা সানন্দে
গ্রহণ করব। মোটকথা স্বাধীনতা সংগ্রামের প্রশ্নে ভারত ও আমাদের মধ্যে
approach of mutual confidence ছিল না বা কখনো গড়ে উঠেনি because of 
their overall policy.  একথাও সত্য যুদ্ধক্ষেত্রের অনেক সেক্টরে ইন্ডিয়ান
কমান্ডারদের কার্যকলাপে মুক্তিযোদ্ধাদের মনে সন্দেহের উদ্রেক হয়েছে। ভুল
বোঝাবুঝির সৃষ্টিও হয়েছে অনেক ক্ষেত্রে । সত্যিকথা বলতে গেলে ৯ই আগষ্ট রুশ-
ভারত চুক্তি সই হওয়ার আগ পর্যন্ত বাংলাদেশের মুক্তিযুদ্ধ পরিচালিত হয়েছিল বাঙ্গালী
মুক্তিযোদ্ধাদের নিজেদের চেষ্টায়। ৯ই আগষ্টের পরই ভারত সরাসরিভাবে যুদ্ধের
প্রস্ততি গ্রহণ করা শুরু করে এবং বাংলাদেশের ব্যাপারে ইন্ডিয়ান আর্মি really started
taking closer interest.”

মাঈদুল হাসান এ পর্যায়ে জিজ্ঞেস করেন, “ভারতীয় বাহিনীর প্রত্যক্ষ হস্তক্ষেপ ছাড়া
বাংলাদেশ বোধ হয় স্বাধীনতা পেত না, কি বলেন?” খন্দোকার সাহেব মাঈদুল হাসান
সাহেবের সাথে ভিন্নমত পোষণ করে বলেন, “যদিও মুজিবনগরের অনেকে এমনকি
আমাদের মন্ত্রীসভার অনেকেই হতাশা বোধ করতেন, সংসদ সদস্যদের অনেকেই
ইয়াহিয়া খানের সাধারণ ক্ষমা ঘোষণার সুযোগ নিয়ে ফিরে যাবার চিস্তা-ভাবনাও
করছিলেন । মুক্তি বাহিনীর তৎপরতায় আস্থাহীন হয়ে হতাশা বোধ করতেন । দীর্ঘস্থায়ী

যা দেখেছি, যা বুঝেছি, যা করেছি ২৫৯

 

সংগ্রামের কথা শুনলেই আতঁকে উঠতেন। ভাবতেন কি হচ্ছে! দেশে বোধ হয় আর
ফিরে যাওয়া যাবে না। এ ধরণের পরিস্থিতিতেও আমি দৃঢ়ভাবে বিশ্বাস করতাম 
মুক্তিফৌজের গেরিলা তৎপরতা বেড়ে গেলে পাকিস্তান ভারতের বিরুদ্ধে আক্রমণ
চালাবে বলে যুক্তির অবতারণা করে যারা আমাদের মুক্তি সংগ্রামের গতি নিয়ন্ত্রণ করার
চেষ্টা করেছিলেন তাদের সে যুক্তি ছিল সম্পূর্ণ ভুল এবং উদ্দেশ্যপ্রণোদিত ৷ পক্ষান্তরে
আমরা যদি আমাদের সংগ্রামের তীব্রতা প্রথম থেকেই বাড়াতে সক্ষম হতাম তবে
আমাদের প্রচন্ড গেরিলা তৎপরতার মুখে পাকিস্তান দখলদার বাহিনীকে অতি অল্প
সময়ের মধ্যেই আত্মসমর্পন করতে হত মুক্তি ফৌজের কাছে। কারণ They had no
chance to fight. Their moral was completely stattered and the losses
would have been unacceptable to them. ” (সংবাদ ২৬শে মার্চ
১৯৯০)।

জনাব মাঈদুল হাসান জবাবে বলেছিলেন  “আপনার চিন্তা-ভাবনায় যুক্তি থাকলেও
ভারতীয়রা ভেবেছিলেন অন্যরকম । তারা চেয়েছিলেন বাংলাদেশের স্বাধীনতা সংগ্রামে
মুক্তিযোদ্ধাদের অবদানকে ছোট করে দেখাতে এবং বিশ্ব পরিসরে পাক-ভারত যুদ্ধের
ফল হিসাবে স্বাধীন বাংলাদেশ প্রতিষ্ঠিত করতে ৷ এতে ভারত এক ঢিলে দুই পাখি বধ
করতে সক্ষম হয়।

প্রথমত: ১৯৬৫ সালের পাক-ভারত যুদ্ধের প্রতিশোধ নিয়ে নিজেকে উপমহাদেশের
প্রধান সামরিক শক্তি হিসেবে প্রতিষ্ঠিত করতে সক্ষম হয় ভারত ৷

দ্বিতীয়ত: বাংলাদেশের উপর তাদের নিয়ন্ত্রণ রাখার যৌক্তিকতা অর্জন করে।

১৯৭১ সালের ১৬ই ডিসেম্বর পাকিস্তান বাহিনী কর্তৃক ভারতীয় বাহিনীর কাছে
আত্মসমর্পণের মাঝে বাংলাদেশ স্বাধীন হলেও প্রবাসী সরকারের অস্থায়ী রাষ্ট্রপতি
সৈয়দ নজরুল ইসলাম এবং প্রধানমন্ত্রী তাজুদ্দিন আহমদ তাদের সরকারের অন্যান্য
সদস্যদের নিয়ে ২২শে ডিসেম্বর ঢাকায় আগমন করেন। ঢাকায় এসেই তাজুদ্দিন
সরকার ঘোষণা করে, “তাদের সরকার বিপ্লবী সরকার । বাংলাদেশে সমাজতন্ত্র
প্রতিষ্ঠা করাই তাদের লক্ষ্য” বাংলাদেশ স্বাধীন হওয়ায় অস্থানীয়দের স্থলে
বাংলাদেশী বুর্জুয়াদের শাসন প্রতিষ্ঠিত হল । তারা তাদের নিজেদের স্বার্থ দেখা গুরু
করলেন। ঠিক  যেভাবে পাকিস্তানীরা দেখতো। তাদের আপন স্বার্থ । পাকিস্তান শেষ
হয়ে গেছে। তা যাক, কিন্তু শত্রুতো থাকতে হবে। শত্রু এখন কে? শত্রু এখন
জনগণ । জনসাধারনের পক্ষের শক্তিকে উৎখাত করার তৎপরতা চালানো হল
সরাসরিভাবে ৷ তেমনি চললো তাদেরকে নিজেদের লেজুড়ে পরিণত করার চক্রান্ত ৷
জনগণ যুদ্ধ করেছে। যুদ্ধ করে দেশকে স্বাধীন করেছে। তার৷ তাদের রাজনৈতিক
অধিকার এবং নিজেদের বাচার অধিকার প্রতিষ্ঠা করতে চাইবে ৷ তাই তাদেরকে শুধু

যা দেখেছি, যা বুঝেছি, যা করেছি ২৬০

 

ধোকা দেবার জন্যই সমাজতন্ত্রকে আওয়ামী লীগ সরকার আনুষ্ঠানিকভাবে রাষ্ট্রীয়
নীতি হিসাবে গ্রহণ করে নিয়েছিল নিজেদের স্বার্থেই । যদিও ১৯৭০ এর নির্বাচনে
আওয়ামী লীগের নির্বাচনী ইশতেহারে সমাজতন্ত্রের কোন অঙ্গীকার ছিল না।
সমাজতন্ত্রের শৃঙ্খলে বাংলাদেশের জনগণ কখনোই নিজেদের বন্দী করতে আগ্রহী
ছিল না। তাদের সর্বকালের দাবি ছিল অর্থনৈতিক স্বাধীনতা এবং সামাজিক ন্যায়
বিচার। জনাব প্রধানমন্ত্রীর এই ঘোষণাকে চ্যালেঞ্জ করেছিল তৎকালীন প্রগতিশীল 
দেশপ্রেমিক রাজনৈতিক দলগুলো। ১৯৭২ সালের ১৭ই জানুয়ারী বাংলাদেশ
কৃষক-শ্রমিক সমাজবাদী দল অন্যান্যদের সাথে প্রশ্ন তোলে ৷ তারা বলে, “আওয়ামী
লীগ সরকার বিপ্লবী সরকার হতে পারে না। বাংলাদেশের স্বাধীনতা সংগ্রাম যদি
বিপ্লবই হয়ে থাকে তবে সে বিপ্লব শুধু আওয়ামী লীগই করেনি  করেছে এ দেশের
সাড়ে সাত কোটি মানুষ । আর তাই সকল দলের প্রতিনিধি নিয়েই গঠন করতে হবে
স্বাধীন বাংলাদেশের জাতীয় সরকার ৷” তাদের এ দাবি যুক্তিসঙ্গত হওয়া সত্ত্বেও
আওয়ামী লীগ ভারতীয় সাহায্যে প্রবাসকালের একলা চলো নীতিই ধরে রাখে ।
মস্কোপন্থী মোজাফফর ও মনিসিং গং ক্ষমতার অংশ না পেয়েও যুদ্ধকালীন সময়
থেকেই তাদের বিদেশী মুরুব্বীদের ইচ্ছানুসারে আওয়ামী লীগ সরকারের লেজুড়বৃত্তি
করতে থাকে নির্লজ্জভাবে। ভারতীয় রাজনীতিতে সিপিআই যেভাবে কংগ্রেসের
লেজুড়ে পরিণত হয় ঠিক সে অবস্থাই হয়েছিল মোজাফফর ন্যাপ এবং মনিসিং এর
কম্যুনিষ্ট পার্টির বাংলাদেশের রাজনীতিতে ৷

বাংলাদেশ নামে একটি জাতীয় রাষ্ট্র প্রতিষ্ঠিত হল। কিন্তু শাসক বুর্জুয়াদের মধ্যে
জাতীয় চেতনার উম্মেষ ঘটল না। তাদের চরিত্রে রয়ে গেল মুৎসুদ্দী ধামাধরার
প্রবণতা। আমেরিকা আমাদের স্বাধীনতা যুদ্ধের বিরোধিতা করেছিল। কোন
অবস্থাতেই ভবিষ্যতে মার্কিন সাহায্য বাংলাদেশ গ্রহণ করবে না এই সাহসী সরকারি
ঘোষণা মুজিবনগরে পাওয়া গিয়েছিল । কিন্তু শেখ মুজিব ঢাকায় ফিরে তার প্রথম
সাংবাদিক সম্মেলনেই বলতে বাধ্য হলেন যে তিনি মার্কিন সাহয্য গ্রহণ করবেন ।
যুদ্ধের সময় ভারত বিরোধী ছিলেন যেসব বিত্তবানেরা তাদের বেশিরভাগই
ভারতপ্রেমিক হয়ে দাড়ালেন রাতারাতি ৷ প্রতিযোগিতার দৌড় শুরু হল ভারতীয়
মারোয়াড়ী ব্যবসায়ী গোষ্ঠির সাথে সম্পর্ক স্থাপন করে অল্প সময়ে চোরাকারবারের
মাধ্যমে আঙ্গুল ফুলে কলাগাছ হবার । যে আওয়ামী লীগ চিরকাল ছিল মার্কিন ঘেষা 
আমেরিকার প্রশ্নে যেখানে সোহরাওয়ার্দী ও শেখ মুজিব মজলুম নেতা মাওলানা
ভাসানীর থেকে পৃথক হয়ে গিয়েছিলেন ঐতিহাসিক কাগমারী সম্মেলনে, সেই
আওয়ামী লীগ এর এতটুকু কষ্ট হল না সোভিয়েত ইউনিয়নের অনুরাগী হয়ে পড়ে
ভারতের সাথে চুক্তির দাসখত লিখে দিতে । মুলকথা মুরুব্বী চাই । “স্বাধীন হয়েও
স্বাধীন নয়, স্থানীয় বটে তবে জাতীয় নয়' প্রকৃতির আওয়ামী লীগ সমাজতন্ত্রের নীতি

যা দেখেছি, যা বুঝেছি, যা করেছি ২৬১

 

গ্রহণ করেছিল জাতীয় অর্থনীতিকে তাদের দলীয় নিয়ন্ত্রণে নেবার জন্যই
রাষ্ট্রীয়করণের মাধ্যমে পাকিস্তানী বণিক সম্প্রদায় এবং শিল্পপতিদের পরিত্যক্ত ব্যবসা
কেন্দ্র এবং শিল্প প্রতিষ্ঠানগুলোতে তাদের পার্টির সদস্য ও সহযোগীদের পরিচালনার
দায়িত্বে নিযুক্ত করা হয়। ব্যাবসা-বানিজ্যের লাইসেন্স পারমিটও দেয়া হয় অব্যবসায়ী
অনভিজ্ঞ পার্টি টাউটদের ৷ অর্থনীতিকে নিজেদের নিয়ন্ত্রণে রেখে দলীয় সদস্যদের নব্য
পুঁজিপতি হবার সুযোগ করে দেয়া হল সেই আদিম পদ্ধতিতে ৷ এভাবেই একাত্তরের
আগের অধ্যায়ে পাকিস্তানীরা লুট করেছে বাংলাদেশকে ৷ দেশ স্বাধীন হওয়ার পর
সমাজতন্ত্রের ধুম্রঁজাল সৃষ্টি করে শুরু হল বাঙ্গালী নব্য  পুজিপতিদের লুন্ঠন। গরীব
দেশবাসী আরো গরীব হল। জাতীয় অর্থনৈতিক মেরুদন্ড গেল ভেঙ্গে ৷ রুশ-ভারতের
চাপে সমাজতন্ত্রকে রাষ্ট্রীয় অর্থনীতি হিসেবে গ্রহণ করে সমাজতন্ত্রের অসাড়তাই প্রমাণ
করেছিল আওয়ামী লীগ ।

প্রধানমন্ত্রী জনাব তাজুদ্দিন আহমদ প্রচার করেছেন বৈজ্ঞানিক সমাজতন্ত্র তথা খাঁটি
সমাজতন্ত্রই বাংলাদেশে প্রতিষ্ঠিত হবে অন্য কিছু নয়। তার এসব বক্তব্য ও
প্রচারণাকে কেন্দ্র করে ইতিমধ্যে আওয়ামী লীগের অভ্যন্তরের ক্ষমতার অন্তর্দ্বন্দ্বগুলো
ক্রমান্বয়ে উন্মোচিত হতে থাকে। ক্রমবর্ধমান সমস্যার মোকাবেলার জন্য ১৯৭২
সালের ১০ই মে চট্টগ্রামে এক জনসভায় আওয়ামী লীগের লেজুড় দল ন্যাপের
সভাপতি জনাব মোজাফফর আহমদ সর্বদলীয় সরকার গঠনের আহ্বান জানাতে বাধ্য
হন।

আগেই বর্ণিত হয়েছে মুক্তিযুদ্ধকালীন সময়ে মুক্তিযোদ্ধাদের উপর অনাস্থা ও যুদ্ধত্তোর
বাংলাদেশে আওয়ামী লীগের রাজনৈতিক নেতৃত্বের প্রতি যে কোন হুমকির মোকাবেলা
করার জন্য তৎকালীন ভারতীয় প্রধানমন্ত্রী শ্রীমতি ইন্দিরা গান্ধীর বিশেষ উপদেষ্টা
ভারতের অন্যতম কূটনীতিবিদ জনাব ডিপি ধরের পরামর্শে এবং বাংলাদেশ প্রবাসী
সরকারের একাংশের বিশ্বাসঘাতকতায় মুক্তি বাহিনীর পাশাপাশি ভারতীয় গোয়েন্দা
সংস্থা 'র' এবং ভারতীয় সেনা বাহিনীর তত্ত্বাবধানে গড়ে তোলা হয়েছিল বিএলএফ
পরবর্তিকালে মুজিব বাহিনী । বাংলাদেশের চারজন ছাত্রনেতা ভারতীয় সরকারের এই
পরিকল্পনা বাস্তবায়িত করার বিষয়ে বিশেষ উদ্যোগ গ্রহণ করেছিলেন । এই চতুরঙ্গ
তোফায়েল, রাজ্জাক, শেখ মনি ও আব্দুর রাজ্জাক পরবর্তিকালে বাংলাদেশের 'চার
খলিফা' নামে প্রসিদ্ধ লাভ করেন। তাদেরই একজন জনাব তোফায়েলকে দিয়ে ১৭ই
ফেব্রুয়ারী ১৯৭২ এ ঘোষণা করা হল, “মুজিববাদ কায়েম করব। মুজিববাদের চার
স্তম্ভ গণতন্ত্র, সমাজতন্ত্র, জাতীয়তাবাদ এবং ধর্মনিরপেক্ষতা ৷” তিনি মুজিববাদের
একটি ব্যাখ্যাও দিলেন। তিনি বললেন, “মহান মার্কিন নেতা আব্রাহাম লিংকন
আমেরিকার জনগণকে গণতন্ত্র ও স্বাধীনতা দিয়েছিলেন কিন্তু সমাজতন্ত্র দিতে

যা দেখেছি, যা বুঝেছি, যা করেছি ২৬২

 

পারেননি । কার্ল মার্কস সমাজতন্ত্রের স্থপতি কিন্তু তার দর্শনে ছিল না গণতন্ত্র এবং
স্বাধীনতা ৷ মুজিববাদে রয়েছে দু'টোই গণতন্ত্র এবং সমাজতন্ত্র ৷ সুতরাং মুজিববাদ
বিশ্বের তৃতীয় মতবাদ কিংবা রাজনৈতিক দর্শন ।” তিনি আরো বলেন, “পুজিবাদ ও
কম্যুনিজমের মধ্যে একটি দৃষ্টান্ত হিসাবে মুজিববাদ কায়েম করে সোনার বাংলা গড়ে
তোলা হবে।” তিনি বাংলাদেশের জনগণকে মুজিববাদ প্রতিষ্ঠার সংগ্রামকে 'জাতীয়
বিপ্লব' আখ্যা দিয়ে তাতে ঝাঁপিয়ে পড়ার জন্য উদাত্ত আহ্বান জানান। জনাব
তাজুদ্দিনকে চ্যালেঞ্জ করার জন্যই জনাব তোফায়েলের মাধ্যমে মুজিববাদ নামক এক
উদ্ভট এবং অদ্ভুত রাজনৈতিক দর্শনের উপস্থাপনা করা হয়৷

৩রা জানুয়ারী ১৯৭২ সালে পাকিস্তান সরকার এক ঘোষণার মাধ্যমে শেখ মুজিবকে
মুক্তি দেয়া হবে বলে খবর প্রচার করে। প্রেসিডেন্ট জেনারেল ইয়াহিয়া খানের কাছ
থেকে ক্ষমতা গ্রহণ করেই জনাব জুলফিকার আলী ভূট্টো শেখ মুজিবকে মুক্তি দেবার
সিদ্ধান্ত গ্রহণ করেন । তিনি পরিষ্কার বুঝতে পেরেছিলেন শেখ মুজিবকে ছেড়ে না দিলে
তিনি ৯০,০০০ হাজার পাকিস্তানী যুদ্ধবন্দীদের একজনকেও ফিরিয়ে আনতে পারবেন
না। তাছাড়া রাজনৈতিকভাবেও তিনি আভ্যন্তরীন ক্ষেত্রে এবং বিশ্ব পরিসরে ভীষণ
বেকায়দায় পরবেন । শেখ মুজিবকে মুক্তি দেবার ব্যাপারে শ্রীমতি ইন্দিরা গান্ধীর
সাথেও তার আলোচনা হয় পর্দার অস্তরালে । শেখ মুজিবরের মুক্তির ব্যাপারে দি
নিউইয়র্কস টাইমস ৩রা জানুয়ারী লেখে, “It is in everyone's interest that
 Sheik Mujib be returned to Dhaka as quickly as possible.”
শ্রীমতি ইন্দিরা গান্ধীর সাথে বোঝাপড়ার পর জনাব ভুট্টোর আদেশে ৮ই জানুয়ারী
সকালে শেখ মুজিবকে মুক্তি দিয়ে লন্ডনে পাঠিয়ে দেয়া হয়। লন্ডন পৌঁছালে বেগম
মুজিব টেলিফোনে তাকে সোজা বাংলাদেশে আসার জন্য অনুরোধ জানান ৷ কিন্তু শেখ
মুজিব সিদ্ধান্ত গ্রহণ করলেন দিল্লীতে ইন্দিরা গান্ধীর সাথে দেখা করেই তিনি ঢাকায়
যাবেন। লন্ডন থেকেই টেলিফোনে মুজিব ইন্দিরা গান্ধীকে বললেন, “আমি আপনার
কাছে কৃতজ্ঞ।” জবাবে ইন্দিরা গান্ধী বললেন, “দীর্ঘ ২৫ বছরের তিক্ততার অবসান
ঘটিয়ে ইতিহাসের গতি বদলিয়ে দেয়ার জন্য আপনি আমার অভিনন্দন ও ধন্যবাদ
জানবেন ।”

তার মুক্তির খবরে খুশি হল আপামর জনসাধারণ ৷ অনেকেই ভাবল শেখ মুজিব ফিরে
এলে সবকিছুই ঠিক হয়ে যাবে। জননেতা শেখ মুজিব আওয়ামী লীগের গণবিরোধী
নীতি ও ভারতের কাছে তাদের দেয়া দাসখত কিছুতেই মেনে নেবেন না। তিনি
জণগণের আশা-আকাঙ্খার পরিপ্রেক্ষিতে প্রয়োজনে নতুন করে বাংলাদেশ-ভারত নীতি
পূনর্নিধারণ করবেন। স্বাধীনতা ও সার্বভৌমত্বের ব্যাপারে কোন প্রকার আপোষ করা
কিছুতেই সম্ভব নয় শেখ মুজিবের পক্ষে ৷ দলীয় স্বার্থের সংকীর্ণতার উর্ধ্বে জাতীয়

যা দেখেছি, যা বুঝেছি, যা করেছি ২৬৩

 

স্বার্থকেই তুলে ধরবেন তিনি। জাতীয় ঐক্য প্রতিষ্ঠা করে সোনার বাংলা গড়ে তুলবেন
তিনি। কিন্তু লন্ডন থেকে সোজা বাংলাদেশে আসার অনুরোধ উপেক্ষা করে দিল্লী
যাবার তার সিদ্ধান্তে হতাশ এবং অবাক হলেন দেশবাসী ৷ সেখানে শুধুমাত্র কৃতজ্ঞতা
জানাতেই যাননি শেখ মুজিব ৷ সেটা টেলিফোনেই জানিয়েছিলেন লন্ডন থেকে। তার
দিল্লী যাবার আসল উদ্দেশ্য ছিল ইন্দিরা গান্ধীকে আশ্বস্ত করা যে  তার অবর্তমানে
আওয়ামী লীগ সরকার ও ভারত সরকারের মধ্যেকার সব বোঝাপড়া এবং মৈত্রী
চুক্তিকে তিনিও মেনে নেবেন। এভাবেই শ্রীমতি গান্ধীকে ব্যক্তিগতভাবে সন্তষ্ট করে
স্বাধীন বাংলাদেশে ফিরলেন শেখ মুজিব । তার এ ধরণের আচরনে সবাই বুঝতে
পারলেন জাতীয় স্বার্থের বলি দিয়ে দলীয় স্বার্থের নামবলি গায়ে জড়িয়ে জাতীয় নেতা
শেখ মুজিব ক্ষমতার জন্য দলীয় নেতা হয়ে গেলেন নির্দ্বিধায় । জনগণের বিশ্বাসের
অমর্যাদা করতে এতটুকু কুন্ঠাবোধ করলেন না জনগণের নয়নের মণি শেখ মুজিব।
এভাবেই সদ্যমুক্ত বাংলাদেশে শুরু হল জাতীয় বিশ্বাসঘাতকতার এক অদ্ভুত
উপাখ্যান। ৬ই জুন সোহরাওয়ার্দী উদ্যানের ভাষণে স্বয়ং শেখ মুজিব বললেন,
“বৈজ্ঞানিক সমাজতন্ত্রই প্রতিষ্ঠিত হবে বাংলাদেশে; তবে সেটা হবে স্থানীয়ভিত্তিক।"
তারপরই শুরু হল মুজিববাদ প্রতিষ্ঠার তান্ডবলীলা ৷ মন্ত্রী, উপমন্ত্রী, হবুমন্ত্রী, দলীয়
নেতা, হবুনেতা, পাতিনেতার দল চরম প্রতিযোগিতায় দেশময় চিৎকার করে ত্রাসের
সৃষ্টি করলেন এই বলে, “মুজিববাদ কায়েম কর। যে কেউ মুজিববাদের বিরোধিতা
করবে তার বিষদাঁত ভেঙ্গে দেয়া হবে।” ১৯৭২ সালের ৯ই এপ্রিল আওয়ামী লীগ
নেতা জনাব কামরুজ্জামান এলান করলেন, “প্রতি থানায় থানায় মুজিববাদ প্রশিক্ষণ
কেন্দ্র স্থাপন করা হবে” তৎকালীন তথ্যমন্ত্রী জনাব মিজানুর রহমান চৌধুরী জুলাই
মাসে বললেন, “মুজিববাদ বাংলাদেশের মানুষের আশা-আকাঙ্খার প্রতীক ৷”
মুজিববাদ প্রতিষ্ঠার জন্য গড়ে তোলা হল একের পর এক বেসামরিক পেটোয়া
বাহিনী । আওয়ামী লীগ সেচ্ছাসেবক বাহিনী, জয়বাংলা বাহিনী, লাল বাহিনী ৷ এছাড়া
প্রভাবশালী নেতারাও গড়ে তোলেন তাদের নিজস্ব ঠেঙ্গারে বাহিনী ।

১৯৭২ সালের প্রায় গোড়া থেকেই মুজিববাদ নিয়ে ছাত্রলীগের মাঝে দেখা দেয়
সংকট। সৃষ্টি করে অনৈক্য। '৭২ সালের ১২ই মে ছাত্রলীগের চার নেতা
খোলাখুলিভাবে দু'ভাগে বিভক্ত হয়ে পরেন। জনাব রব ও শাহজাহান সিরাজ বললেন 
“মুজিববাদে তারা বিশ্বাসী নন। বৈজ্ঞানিক সমাজতন্ত্রের মাধ্যমেই আসিবে জনমুক্তি
অপরদিকে আব্দুল কুদ্দুস মাখন ও নূরে আলম সিদ্দিকী ঘোষণা দিলেন, “যে কোন
মূল্যে মুজিববাদ প্রতিষ্ঠা করতে হবে” অল্প কয়েক দিনের মধ্যেই সংকট দেশব্যাপী
ছড়িয়ে পড়ল । ঢাকা বিশ্ববিদ্যালয়ের কয়েকটি হলে মুজিববাদী ও মুজিববাদ বিরোধী
ছাত্রদের মধ্যে সশস্ত্র সংঘর্ষ ঘটে ৷ বিরোধ চূড়ান্ত রূপ ধারণ করে যখন দুই গ্রুপই

যা দেখেছি, যা বুঝেছি, যা করেছি ২৬৪

 

আলাদাভাবে মহাসম্মেলনের আয়োজন করে । শেখ মুজিব অবশ্য মাখনদের সম্মেলনই
নিজে উদ্বোধন করেন!

ছাত্রলীগের ভাঙ্গনের পরিপ্রেক্ষিতে শ্রমিক লীগেও কোন্দল ঘনীভূত হয। ফলে শ্রমিক
লীগও দ্বিধাবিভক্ত হয়ে যায়। মুজিববাদ বিরোধী ছাত্রলীগ এবং তাদের সমর্থক শ্রমিক
লীগ তৎকালীন গণপরিষদ ভেঙ্গে দিয়ে বিপ্লবী সরকার গঠনের আহ্বান জানান ৷ তখন
থেকেই দেশের রাজনৈতিক অঙ্গন উত্তপ্ত হয়ে উঠতে থাকে। একদিকে মুজিববাদ
অপরদিকে বৈজ্ঞানিক সমাজতন্ত্র । আসম রব ১৯৭২ সালের ৩রা মার্চ এক ভাষণে
বলেন, “জীবনে সকল ক্ষেত্রে আমূল পরিবর্তনের জন্য জাতি যখন আর একটি
বিপ্লবের প্রস্তুতি নিচ্ছিল ঠিক সে মুহুর্তে বেশ কিছু সংখ্যক সরকারি আমলা, শিল্পপতি 
আওয়ামী লীগসহ কিছু রাজনৈতিক লোকজন জাতীয় বিপ্লবের নামে আমাদের এই
প্রস্তুতির বিরুদ্ধে চক্রান্ত করে চলেছে এবং গণবিরোধী প্রভাব বিস্তারের চেষ্টা করে
চলেছে। ৮ই মার্চ জাহাঙ্গীরনগর বিশ্ববিদ্যালয়ের বক্তৃতায় তিনি আরো বলেন, “পতাকা
বদল হলেই জনগণের মুক্তি আসে না, তার জন্য দরকার সমাজতান্ত্রিক কর্মসূচী ” এর
জবাবে '৭২ সালের ৫ই মে ছাত্রলীগ (মুজিববাদী) নেতা নূরে আলম সিদ্দিকী বলেন 
“মুজিববাদের প্রতি হুমকি বিপ্লবীদের সমাজতন্ত্রের প্রতিই হুমকি স্বরূপ ।” ২৩শে মে
"৭২ তৎকালীন আওয়ামী সেচ্ছাসেবক বাহিনী প্রধান এবং পার্টির সাংগঠনিক সম্পাদক
জনাব আব্দুর রাজ্জাক দিন তারিখ দিয়ে ঘোষণা করেন, “৭ই জুন থেকে মুজিববাদ
প্রতিষ্ঠার সংগ্রাম দেশব্যাপী আনুষ্ঠানিকভাবে শুরু হব।৷" ১৩ই জুন গৃহিত এক প্রস্তাবে
মাখন সিদ্দিকী গ্রুপ দাবি করে, “মুজিববাদের চার নীতির উপর ভিত্তি করে দেশের
শাসনতন্ত্র প্রণয়ন করতে হবে।” ৬ই জুলাই তোফায়েল আহমদ কুমিল্লার এক
জনসভায় ঘোষণা করলেন  “যারা বিদেশী মতবাদ প্রচার করছেন তারা দেশের
জনগণের বন্ধু নয়, তারা জাতীয় শত্রু ৷ মুজিববাদ প্রতিষ্ঠার মধ্যেই নিহিত রয়েছে সব
সমস্যার সমাধান এবং মুজিববাদ দেশে সমৃদ্ধির এক নতুন অধ্যায়ের সূচনা করবে ৷”
একই জনসভায় জনাব আবদুর রাজ্জাক বলেন, “আমরা বিশ্বকে দেখিয়ে দেবো
কিভাবে গণতন্ত্র ও সমাজতন্ত্র একসঙ্গে চলতে পারে৷” ১৬ই জুলাই নেতা জিল্লুর
রহমান বললেন, “মুজিববাদ প্রতিষ্ঠার মাধ্যমে শোষণমুক্ত সমাজ গঠন করা সম্ভব।
মুজিববাদ বাংলাদেশের জনগণের আশা-আকঙ্খার প্রতীক ৷ এর বাস্তবায়নের মধ্যেই
মানুষের সর্বাঙ্গীন মুক্তি নিহিত ।” একই দিনে ঢাকায় মাখন সিদ্দিকী গ্রুপ ছাত্রলীগের
এক সভায় গৃহিত প্রস্তাবে বলা হয়, “মাওবাদী বিভ্রান্ত নেতৃত্ব, সিআইএ-র এজেন্ট দল
ও ছাত্রলীগ নামধারী বহিষ্কৃত নেতৃত্ব, পলাতক আলবদর, আলশামস, রাজাকার,
শাস্তি কমিটির মেম্বার, মুসলিম লীগারস, জামায়াত, নেজাম, জমিয়তে ওলামা, পিডিপি
সহ প্রতিক্রিয়াশীল সংগঠনগুলো ঐক্যবদ্ধভাবে মুজিববাদ প্রতিষ্ঠার সংগ্রামকে বানচাল
করতে চায় ।”

যা দেখেছি, যা বুঝেছি, যা করেছি ২৬৫

 

২৪শে জুলাই '৭২ ছাত্রলীগের প্রতিদ্বন্দী উভয় গ্রুপের মধ্যে বায়তুল মোকাররমে
গোলাগুলি হল ৷ ২১শে জুলাই ছাত্রলীগ মুজিববাদী অংশের সোহরাওয়ার্দী উদ্যানের
সম্মেলনে শেখ মুজিবের উপস্থিতিতেই মুজিববাদ প্রতিষ্ঠার শপথ গ্রহণ করা হয়।
একই দিন বৈজ্ঞানিক সমাজতন্ত্র বিশ্বাসী ছাত্রলীগ রব গ্রুপের সম্মেলন অনুষ্ঠিত হয়
পল্টন ময়দানে ৷ সেই সম্মেলনে জনাব আসম রব ঘোষণা করেন, "কার্ল মার্কসের পর
সমাজতন্ত্রের কোন নতুন সংজ্ঞা কেউ দিতে পারে না। সমাজতন্ত্র সম্পর্কে তার
রূপরেখাই চূড়ান্ত এবং আমাদের এই বাংলাদেশে সেই সমাজতন্ত্রই কায়েম করা
হবে।” জনাব রব দৃঢ়ভাবে বললেন, “মুজিববাদের ককটেল কোন সমাজতান্ত্রিক
রূপরেখা নয়!”

২৪শে জুলাই ৭২ মুজিববাদী ছাত্রলীগের একটি মিছিল অস্ত্রশস্ত্রে সুসজ্জিত হয়ে পল্টন
ময়দানে রব গ্রুপ ছাত্রলীগের একটি সভার উপর চড়াও হয়। তাদের হামলায় জনাব
রবসহ শতাধিক ছাত্র আহত হন। পরে আহতদের একজন ছাত্র হাসপাতালে মারা
যায়।

১৯৭২ সালে বাংলাদেশ সরকারকে সোভিয়েত ইউনিয়ন সরকার পড়াশুনার জন্য
একশতটি বৃত্তি দেয়। মেধা অনুসারে একশত জন ছাত্র নির্বাচিত হয় শিক্ষা
মন্ত্রণালয়ের মাধ্যমে। ৮ই জুলাই নির্বাচিত তালিকা থেকে হঠাৎ করে অন্যায়ভাবে
প্রধানমন্ত্রীর নির্দেশে ৪১ জনকে বাদ দিয়ে নতুন করে তাদের জায়গায় অন্য ৪১
জনকে নির্বাচিত করা হয়। মুজিববাদে বিশ্বাসী ছিল না বলেই প্রথম নির্বাচিত ৪১
জনকে বাদ দেয়া হয়। ইতিমধ্যে সরকারের উচ্চ পর্যায়েও মুজিববাদকে কেন্দ্র করে
মতবিরোধ সৃষ্টি হয়। নেতাদের বিবৃতি বক্তব্যে এ আন্তঃবিরোধ ক্রমে স্পষ্ট হয়ে উঠে।

১৯৭২ সালের ১৮ই জুলাই তৎকালীন রাষ্ট্রপতি বিচারপতি আবু সাঈদ চৌধুরী
চট্টগ্রামে ঘোষণা করলেন, “গণতন্ত্রের নীতি ও আদর্শেই দেশ পরিচালিত হবে ।” তার
একদিন আগে ঠাকুরগাঁয়ে এক জনসভায় লীগ নেতা জহুর আহমদ চৌধুরী বললেন 
“মুজিববাদের চার নীতি দ্বারাই দেশ চালিত হবে।” তার কয়েকদিন পর ৩১শে জুলাই
আওয়ামী লীগের সাংগঠনিক কমিটিতে সকল ষড়যন্ত্র নস্যাৎ করে মুজিববাদ কায়েমের
শপথ আনুষ্ঠানিকভাবে গ্রহণ করা হয়। ১২ই আগষ্ট অর্থমন্ত্রী ও প্রবাসী সরকারের
প্রধানমন্ত্রী জনাব তাজুদ্দিন আহমদ ভাওয়ালের এক জনসভায় বললেন, “সমাজতন্ত্রের
প্রতি বাধা আসলে গণতন্ত্র ত্যাগ করব।” ২০শে আগষ্ট আওয়ামী লীগের নেতা আব্দুর
রাজ্জাক বললেন, “বৈজ্ঞানিক সমাজতন্ত্র ধার করা আদর্শ এবং মাওবাদী চক্রান্ত ৷"
রাষ্ট্রের প্রেসিডেন্ট বলেন, “গণতন্ত্র কায়েম হবে!” মন্ত্রী বলেন, “সমাজতন্ত্রের জন্য
প্রয়োজনে গণতন্ত্র ত্যাগ করব!!” শীর্ষ নেতা শেখ মুজিব বলেন, "দু'টাকে মিলিয়ে

যা দেখেছি, যা বুঝেছি, যা করেছি ২৬৬

 

মুজিববাদ কায়েম করা হবে!!!” এভাবেই দেশে সৃষ্টি করা হল আদর্শগত বিভ্রান্তিকর
এক চরম অবস্থা। আর এ বিভ্রান্তির ফলে শুধুমাত্র ক্ষমতাসীন দল আওয়ামী লীগই নয়
সমস্ত জাতি হল দ্বিধা-বিভক্ত ।

ভারতে দাসখত লিখে দিয়ে, ভারতীয় শাসনতন্ত্রের চার মূলনীতি জাতীয়তাবাদ,
সমাজতন্ত্র, ধর্মনিরপেক্ষতা এবং গণতন্ত্র গলধঃকরণ করে স্বাধীন বাংলাদেশে ফিরে
এসে আওয়ামী লীগ সরকার স্ববিরোধী ঐ চার নীতিকে শাসনতন্ত্রের চার স্তম্ভে পরিণত
করে মুজিববাদ প্রতিষ্ঠিত করার সিদ্ধান্ত নেয়। উল্লেখিত গণবিরোধী নীতিগুলোর
ককটেল ফর্মুলা দিয়ে দেশ শাসন করে সমৃদ্ধ সোনার বাংলা ও সুষম সমাজ বাবস্থা
গড়ে তোলার চেষ্টার ফলে দেশ ও জাতির অবস্থা কি হয়েছিল সেটা অনুধাবন করার
জন্য নীতিগুলোর কিছুটা বিশ্লেষন দরকার। জনাব তোফায়েল আহ্‌মদের দাম্ভিক
বক্তব্য, “সমাজতন্ত্র ও গণতন্ত্র একসাথে কায়েম করে মুজিববাদকে বিশ্বের তৃতীয়
রাজনৈতিক দর্শন হিসেবে প্রতিষ্ঠিত করা হবে।” এ বক্তব্যের
রাষ্ট্রবিজ্ঞানের সংজ্ঞানুযায়ী বলতে হয়, গণতন্ত্র ও সমাজতন্ত্র দু'টো সম্পূর্ণ বিপরীতধর্মী
দর্শন। গণতন্ত্রে মূল প্রেরনা এসেছে মানুষের মৌলিক অধিকার, ব্যক্তি স্বাতন্ত্র ও ব্যক্তি
স্বাধীনতা থেকে। “Man is born free and shall die free.” রাষ্ট্রকাঠামোর
Basic structure that is economics এবং super structure that is politics
এবং অন্যান্য ক্ষেত্রে প্রতিটি মানুষের থাকবে ব্যক্তিগত স্বাধীনতা, থাকবে
তাদের মেধা ও কর্মশক্তির বিকাশের অবাধ পরিবেশ, থাকবে ধর্মীয় এবং সাংস্কৃতিক
স্বাধীনতা। এ নীতির উপরই গড়ে উঠেছে পশ্চিমা দেশগুলোর ধনতান্ত্রিক সমাজ
ব্যবস্থা ও তাদের কৃষ্টি এবং সভ্যতা । বিকশিত হয়েছে তাদের সাংস্কৃতিক ঐতিহ্য।
গণতান্ত্রিক সভ্যতার anti thesis হিসেবেই কার্ল মার্কস উপস্থাপন করেন সাম্যবাদ
ও সমাজতন্ত্রের রাজনৈতিক দর্শন। ধনতন্ত্র থেকে সাম্যবাদে উত্তরনের
Transitionary phase-কে বলা হয় সমাজতান্ত্রিক অধ্যায়। সমাজতন্ত্রকে
কার্যকরী করার জন্য কেড়ে নেয়া হয় ব্যক্তি স্বাধীনতা। জাতীয় পরিসরে চাপিয়ে দেয়া
হয় একটি বিশেষ শ্রেণীর একনায়কত্ব ৷ রাষ্ট্রীয়করণের মাধ্যমে উৎপাদন যন্ত্রগুলোর
ভাগ্য বিধাতা হয়ে উঠেন দলীয় নেতারা। উৎপাদন শক্তির স্বাভাবিক বিকাশের সব
সম্ভাবনা ও পথ রুদ্ধ করে দেয়া হয়। Insentive হীন উৎপাদন ব্যবস্থায় উৎপাদনের
মাত্রা কমে যায়। অস্বাভাবিকভাবে মানুষকে রূপান্তরিত করার চেষ্টা চালানো হয় যন্ত্রে ।
যান্ত্রিক জীবনের বিভীষিকার চাপে জনগণের কর্মস্পৃহা লোপ পায় ৷ সাধারণ জনগণের
শ্রমের ফলে অর্জিত সম্পদের ভোগী হয়ে উঠেন রাজনৈতিক পার্টির নেতারা এবং
রাষ্ট্রীয় প্রশাসনের আমলাতন্ত্র। জনসাধারনের জীবনযাত্রার মান কমে যায় ক্রমান্বয়ে ৷
ফলে ঘনীভূত হয়ে উঠে সামাজিক ক্ষোভ ৷ তারই বহিঃপ্রকাশ সামাজিক বিপ্লবের স্রোতে
ঠুনকো তাসের প্রাসাদের মত ভেঙ্গে গুড়িয়ে যায় রাষ্ট্রীয় কাঠামো ও সমাজ ব্যবস্থা ।

যা দেখেছি, যা বুঝেছি, যা করেছি ২৬৭

 

সমাজতন্ত্রের নিঃসাড়তা আজ বিশ্ব পরিসরে প্রমাণিত হয়েছে পরাশক্তি সোভিয়েত
ইউনিয়ন এবং অন্যান্য সমাজতান্ত্রিক দেশগুলোর বিপর্যয়ের ফলে । সাবেক
সমাজতান্ত্রিক রাষ্ট্রগুলোর প্রতিষ্ঠাতা এবং নেতারা আজ সমাজতন্ত্রের আদর্শকে
আস্তাকুড়েঁ ফেলে দিয়ে গণতন্ত্র ও বাজার অর্থনীতির নীতিকে গ্রহণ করে অতীত
ভুলেরই শুধু প্রায়শ্চিত্ত করছেন তা নয়; তারা এটাও পরিষ্কারভাবে প্রমাণ করেছেন
গণতন্ত্রকে গ্রহণ করলে সমাজতন্ত্রকে বর্জন করাটা হয়ে উঠে অপরিহার্য । এ দু'য়ের
সহাবস্থান বৈজ্ঞানিকভাবে অসম্ভব ৷ প্রতিটি মানুষ তার আপন স্বাতস্ত্রে বিকশিত। এ
প্রাকৃতিক নিয়মকে মেনে নিয়ে গড়ে উঠেছিল ব্যক্তি স্বাধীনতা ও গণতন্ত্রের দর্শন।
তাই আজও মানুষের কাছে আবেদন রয়েছে এ দর্শনের ৷ পক্ষান্তরে প্রাকৃতিক নিয়মকে
অস্বীকার করে মানুষকে যন্ত্রে পরিণত করার প্রচেষ্টা এবং যন্ত্র হিসেবে মূল্যায়ন করার
ফলেই সমাজতন্ত্র দর্শন হিসেবে মানুষের কাছে গ্রহণযোগ্য হয়ে উঠেনি।
স্বাধীনতাত্তোর বাংলাদেশের জনগণ ও ঠিক একই কারণে মেনে নেয়নি সমাজতন্ত্রের
চাপিয়ে দেয়া নীতি । বিশ্বাস করেনি আওয়ামী লীগের জগাখিচুড়ী মুজিববাদী আদর্শের
ভাওতাবাজী ৷

এবার আলোচনা করা যাক ধর্মনিরপেক্ষতার বিষয়ে ধর্মনিরপেক্ষতার আক্ষরিক
মানেটা আজ অব্দি আমি ঠিক বুঝে উঠতে পারিনি। ধর্মনিরপেক্ষতা বলতে যদি
বোঝানো হয় সব ধর্ম থেকে সমদূরত্ব বজিয়ে চলা, তাহলে সেটা হয়ে পড়ে
ধর্মহীনতারই শামিল । বর্তমান আধুনিক বিশ্বেও প্রতিটি মানুষ কোন না কোন আদর্শ
এবং বিশ্বাসকে কেন্দ্র করেই বেঁচে থাকে। তারা বাচার উৎপ্রেরনাও পেয়ে থাকে সে
সমস্ত বিশ্বাস এবং আদর্শ থেকে । কেউ কি কোন আদর্শ কিংবা বিশ্বাস ছাড়া এ
পৃথিবীতে জীবনধারণ করতে পারে? হয়তো বা পারে৷ তবে আমার জানা মতে তেমন
কোন ব্যক্তির সাক্ষাত আজঅব্দি আমি পাইনি। বিশ্বাস অনেক প্রকার হতে পারে।
যেমন:- ধর্মীয় বিশ্বাস, মানবতাবাদ, এথিজম বা নিরশ্বরবাদ, এনিমিজম,
পৌত্তলিকতাবাদ প্রভৃতি । যে যাই বিশ্বাস করুক না কেন সেটা ব্যক্তি স্বাধীনতার
ব্যাপার। প্রত্যেকের কাছে তার বিশ্বাস তার জীবন ধর্ম। রাষ্ট্রীয় নীতি হিসেবে
ধর্মনিরপেক্ষতা জণগণের উপর চাপিয়ে দেয়ার অর্থ দাড়িয়েছেল জনগণকে তাদের
নিজস্ব ধর্ম বিশ্বাস থেকে জোর করে নিরপেক্ষ রাখার ব্যর্থ প্রচেষ্টা । এ ধরণের প্রচেষ্টা
অবশ্যই   মানবাধিকার, ব্যক্তি স্বাধীনতা এবং গণতান্ত্রিক অধিকারের পরিপন্থী ৷
ধর্মনিরপেক্ষতার নীতি সরকারিভাবে শাসনতন্ত্রের স্তম্ভ হিসাবে গ্রহণ করে আওয়ামী
লীগ সরকার দেশের সংখ্যাগুরু এবং সংখ্যালঘু উভয় সম্প্রদায়ের লোকের ধর্মীয়
চেতনা ও বিশ্বাসের অবমাননা করেছিল। বাংলাদেশের ধর্মভীরু জনতা তাদের ধর্মীয়
বিশ্বাসের এ অবমাননা কিছুতেই মেনে নেয়নি। প্রত্যেকের নিজস্ব ধর্ম পালন করার
পূর্ণ স্বাধীনতা ভোগ করে এসেছে এ দেশের মানুষ চিরকাল । তাছাড়া ধর্মীয়

যা দেখেছি, যা বুঝেছি, যা করেছি ২৬৮
 

সহনশীলতার এক গৌরবময় ঐতিহ্য বাংলাদেশী জনগণ আদিকাল থেকে বহন করে
এসেছে! উপমহাদেশের অন্যান্য অঞ্চলে ধর্মীয় আদর্শের প্রচার ও প্রতিষ্ঠার জন্য
অনেক হিংসাত্বক হানাহানি এমনকি ধর্মীয় যুদ্ধও হয়েছে। বর্তমান ভারতেও
সাম্প্রদায়ীক দাঙ্গা ঘটছে বিভিন্ন জায়গায় কিন্তু বাংলাদেশের মাটিতে বিভিন্ন ধর্মের
সম্প্রদায় শান্তিতে বসবাস করেছে যুগ যুগ ধরে, নির্ভয়ে, আপন ধর্মীয় স্বাধীনতা নিয়ে ।
এটা ঐতিহাসিক সত্য এবং বাংলাদেশের সাংস্কৃতিক ঐতিহ্যের গৌরব ৷ এ গৌরবকে
কলুশিত করার জন্য সাম্প্রদায়ীকতাকে উসকে দিয়ে কায়েমী স্বার্থ এবং রাজনৈতিক
ফায়দা লুটার চেষ্টা করেছে অনেকেই ৷ কিন্তু তাদের সব চক্রান্তই ব্যর্থ করে দিয়েছে
বাংলাদেশের সচেতন জনতা। বাংলাদেশে ধর্মীয় সম্প্রীতি বজিয়ে রাখার ক্ষেত্রে
বিশেষ অবদান রেখেছে সংখ্যাগুরু মুসলমান সম্প্রদায় ৷ ধর্ম বাঙ্গালী মুসলমানদের
কাছে শুধুমাত্র একটি আধ্যাত্মিক বিশ্বাসই নয়, ধর্ম হচ্ছে তাদের জীবন আদর্শ 
(Way of Life) ৷ তারা মনেপ্রানে ধার্মিক কিন্তু ধর্মান্ধ নয়। ইসলাম ধর্মের অনুশাসন তাই
তারা পালন করে বিচার বিবেচনা করে। ইসলাম ধর্মে অন্য ধর্মালম্বীদের ধর্ম পালনের
সম্পূর্ণ অধিকার দেয়া হয়েছে শুধু তাই নয়; সংখ্যালঘু ধর্মালম্বীদের প্রতি মুসলমানদের
কিংবা মুসলমান রাষ্ট্রের কি দায়িত্ব সে সম্পর্কেও পরিষ্কার নির্দেশ পবিত্র কোরআনে
বর্ণিত আছে। সে অবস্থায় ধর্মনিরপেক্ষতার নীতি শাসনতন্ত্রে গ্রহণ করা ছিল
নিঃপ্রয়োজন ৷ বাংলাদেশের সংখ্যাগুরু মুসলমানদের জীবনধারার আলোকে প্রণীত
হবে স্বাধীন বাংলাদেশের শাসনতন্ত্র এটাই ছিল জনতার আশা ও আকাঙ্খা।

ক্ষমতাসীন দল আওয়ামী লীগ বাংলাদেশের স্বাধীনতার পর পরই জাতীয় পরিচিতি
এবং জাতীয়তাবাদ নিয়ে শোরগোল তুলল। কিন্তু তারা পূর্বতন ঐতিহাসিক
বাংলাদেশের এই মানবগোষ্ঠির জাতীয়তার মূল ও ভিত্তি সম্পর্কে কিছুই বলল না।
বাংলাদেশের স্বাধীনতা লাভের সুযোগে অনেকেই আবার সরবে মেতে উঠল। তারা
বলে বেড়াতে লাগল, “মুসলিম লীগের দ্বি-জাতি তত্ত্বের উপর ভিত্তি করে যে রাজনীতি
উপমহাদেশে সংগঠিত হয়েছিল এবং পরিণতিতে ভারতবর্ষ বিভক্ত হয়েছিল, সেই দ্বি-
জাতি তত্ত্ব ভুল প্রমাণিত হয়েছে।” অর্থাৎ পক্ষান্তরে তারা এটাই বলার চেষ্টা করল যে,
১৯৪৮ সালে ভারত বিভক্তি অন্যায়ভাবে করা হয়েছিল ।

এ ধরণের উক্তি নেহায়েত অযৌক্তিক এবং উদ্দেশ্যপ্রণোদিত। এ ধরণের বক্তব্যে
অখন্ড ভারতের প্রবক্তাদের প্রচারণারই মিল খুঁজে পাওয়া যায়। উপমহাদেশে বৃটিশ
বিরোধী স্বাধীনতা সংগ্রামকালে কংগ্রেস অনুসৃত অখন্ড ভারত এবং মুসলিম লীগের
দ্বি-জাতি তত্ত্ব এই বিষয় দুইটির একটা ঐতিহাসিক প্রেক্ষাপট রয়েছে।

যা দেখেছি, যা বুঝেছি, যা করেছি ২৬৯

 

প্রাগ ঐতিহাসিক যুগ থেকেই এই অঞ্চলে বিভিন্ন জাতি-গোষ্ঠি তাদের স্বকীয়তা বজায়
রেখে স্বাধীনভাবে বসবাস করে এসেছে। শুধুমাত্র বহিরাগত বিজাতীয় শক্তিরাই
তাদের শোষণ পাকাপোক্ত করার জন্য অস্ত্রের বলে দেশীও বিভিন্ন জাতি-গোষ্ঠির
স্বাধীনতা কেড়ে নিয়ে নিজেদের সাম্রাজ্য প্রতিষ্ঠা করার জন্য এই উপমহাদেশে একটি
রাষ্ট্রীয় কাঠামো গড়ে তোলার চেষ্টা করেছে। বৈদিক যুগে আর্য্য ভাষীদের আগমনের
কাল থেকে বৃটিশ ঔপনিবেশবাদের শাসনকাল পর্যন্ত ইতিহাস ঘাটলে এই সত্য অতি
সহজেই অনুধাবন করা যায়।

আদিকালের বর্ণ হিন্দুরা রামরাজ্য কায়েমের ধুয়া তুলে অখন্ড ভারত প্রতিষ্ঠিত করার
চেষ্টা করে ব্যর্থ হয়েছিল। একচ্ছত্র আধিপত্য স্থাপন করতে সক্ষম হয়নি আফগান
এবং মুঘল শাসকরাও ৷ একমাত্র বৃটিশ সাম্রাজ্যবাদই আধুনিক উচ্চতর মানের সমরাস্ত্র
এবং বৈজ্ঞানিক প্রযুক্তির বদৌলতে পুরো উপমহাদেশকে একটি প্রশাসনিক রাষ্ট্রের রূপ
দিতে সক্ষম হয়েছিল । অতএব যুক্তিসঙ্গত কারণেই বলা যায় যে, একক রাষ্ট্র হিসাবে
ভারতের ইতিহাস অতি সাম্প্রতিক ৷

উনিশের দশকে বৃটিশ শাসন ও শোষণের বিরুদ্ধে বিভিন্ন জাতি-গোষ্ঠির আন্দোলন
যখন দানা বেধে উঠছিল তখনই পাশ্চাত্য ধ্যান-ধারণায় দীক্ষিত বর্ণ হিন্দুদের নেতৃত্বে
সৃষ্টি করা হয় কংগ্রেস পার্টি বৃটিশ প্ররোচণায় ৷ মূল উদ্দেশ্য ছিল বিভিন্ন জাতি সত্ত্বার
স্বাধীনতার দাবিকে উপেক্ষা করে বৃটিশ সৃষ্ট Indian Union-কে অটুট রেখে
স্বাধীনতার পর তাদের ক্ষমতায় বসানো। এর ফলে বর্ণ হিন্দুরা দীর্ঘ দিনের লালিত
স্বপ্ন অখন্ড ভারতে রাম রাজ্য প্রতিষ্ঠা করার সম্ভাবনা দেখতে পায়। তাদের প্রতি বৃটিশ
সহযোগিতার কারণ ছিল মূলতঃ দু'টি ৷

বৃটিশ সাম্রাজ্যবাদকে উপমহাদেশ দখল করতে হয়েছিল মুসলমানদের বিরোধিতার
মুখে ৷ ফলে মুসলমানরা হয়ে উঠে তাদের চোখের বালি ৷ প্রতিহিংসার রোষানলে বৃটিশ
সরকার মুসলমানদের ঘৃনা ও সন্দেহ করতে থাকে। পক্ষান্তরে হিন্দুরা বৃটিশদের সাথে 
হাত মিলিয়ে তাদের সাহায্যই করেছিল মুসলমানদের পরাস্ত করে ক্ষমতা দখলের
ব্যাপারে । পুরস্কার স্বরূপ মুসলমানদের ধনসম্পদ হিন্দুদের হাতে তুলে দেয়া হয়।
পর্যায়ক্রমে বৃটিশ অনুকম্পা ও মদদপুষ্ট হিন্দুরা সমাজের সর্বক্ষেত্রে বিত্তশালী এবং
প্রভাবশালী হিসাবে প্রতিষ্ঠা লাভ করতে সমর্থ হয়। মুসলমানরা হয়ে পরে নিঃস্ব ও
সক্ষমতাহীন। সুদীর্ঘ দুই'শ বছরের বৃটিশ গোলামীর ইতিহাসে হিন্দু সম্প্রদায় বরাবরই
ছিল বৃটিশ শাসকগোষ্ঠির সহযোগী মিত্রশক্তি আর মুসলমানরা পরিণত হয় নিগৃহ ও
করুণার পাত্রে। পাশ্চাত্য শিক্ষা এবং ধ্যান-ধারণায় গড়ে উঠা উচ্চবিত্ত বর্ণ হিন্দু
সম্প্রদায়ের আনুগত্য সম্পর্কে বৃটিশ শাসক গোষ্ঠি ছিলেন নিশ্চিত (Convinced) ৷
তাই তারা চেয়েছিলেন স্বাধীনতার পর রাষ্ট্রীয় ক্ষমতায় এ শ্রেণীকেই অধিষ্ঠিত করতে,

সা দেখেছি, যা বুঝেছি, যা করেছি ২৭০

 

যাতে করে সমগ্র উপমহাদেশে তাদের মাধ্যমে নিজেদের স্বার্থ কায়েম রাখা সম্ভব হয়!
পরিকল্পনা অনুযায়ী কংগ্রেসকে জাতীয় দল হিসেবে প্রতিষ্ঠিত করার কাজটি ছিল
তাদের সমগ্র রাষ্ট্রীয় ক্ষমতার দাবিদার বানাবার পূর্বশর্ত । সেটা অর্জন করার জন্য
ধর্মীয় চেতনাকে রাজনৈতিক হাতিয়ার হিসাবে গ্রহণ করার সিদ্ধান্ত নিয়েছিলেন কংগ্রেস
নেতৃত্ব । অতি কৌশলে 'বন্দে মাতরম', 'ভারতমাতা', 'হিন্দুস্থান', 'জয় হিন্দ' ইত্যাদি
শ্লোগান তুলে জনসংখ্যার সংখ্যাগরিষ্ঠ হিন্দু সম্প্রদায়ের সমর্থন ও আনুগত্য লাভ করে
কংগ্রেসকে একমাত্র জাতীয় দল হিসাবে প্রতিষ্ঠিত করতে সক্ষম হয়েছিলেন 'নব্য
চানক্যরা' ৷ but every action has an equal and opposite reaction.
বৃটিশ বিরোধী স্বাধীনতার আন্দোলনের গায়ে তথাকথিত ধর্মনিরপেক্ষতার ধ্বজাধারী
কংগ্রেস যখন হিন্দু ধর্মের নামাবলী একতরফাভাবে চাপিয়ে দিল তখন সংখ্যালঘু
জাতি-গোষ্ঠিগুলো নিজেদের অস্তিত্ব সম্পর্কে শংকিত হয়ে উঠে।

এই অবস্থায় উপমহাদেশের বিভিন্ন জাতিসত্ত্বায় বিভক্ত মুসলমান সম্প্রদায় নিজেদের
স্বাতন্ত্র বজায় রাখার জন্য ভিন্ন রাষ্ট্রের দাবিতে সোচ্চার হয়ে জোর আন্দোলন গড়ে
তোলে। এই প্রেক্ষাপটেই কংগ্রেসের মোকাবিলায় মুসলমানদের দাবিকে রাজনৈতিক
রূপ দেবার জন্যই গঠন করা হয়েছিল রাজনৈতিক সংগঠন মুসলিম লীগ এবং
কংগ্রেসের অখন্ড ভারত তত্ত্বের মোকাবিলায় মুসলিম লীগ প্রচার করেছিল দ্বি-জাতি
তত্ত্ব। পরবর্তীতে ক্রমান্বয়ে হিন্দুদের জন্য হিন্দুস্তান এবং মুসলমানদের জন্য
পাকিস্তান, এই দু'টো দাবিতে হিন্দু-মুসলমান এই দুই ধর্ম গোষ্ঠির মেরুকরণ ভয়াবহ
সংঘাতের রূপ ধারণ করে। সংঘর্ষে ক্ষয়ক্ষতি ও প্রাণহানি ঘটে দু'পক্ষেই। এই
অবস্থার পরিপ্রেক্ষিতেই হিন্দুস্তান ও পাকিস্তান সৃষ্টির দাবি বাধ্য হয়েই মেনে নিতে
হয়েছিল বৃটিশ সরকারকে ৷ তর্কের খাতিরেও যদি ধরে নেয়া হয়, স্বাধীন বাংলাদেশের
প্রতিষ্ঠা দ্বি-জাতি তত্ত্বকে খন্ডিত করেছে তবে যুক্তিগত কারণেই মেনে নিতে হবে
বাংলাদেশের স্বাধীনতা অখন্ড ভারত তত্ত্বকেও খন্ডিত করেছে একইভাবে ।

কিন্তু আমার মনে হয় ১৯৭১ সালে দ্বি-জাতি তত্ত্বের অসাড়তা নয় বরং বাংলাদেশের
প্রতিষ্ঠার মাধ্যমে এটাই প্রমাণিত হয়েছে যে ভারত একটি বহুজাতিক দেশ ৷ একই
সাথে এটাও প্রমাণিত হয় যে, শুধুমাত্র বিশেষ একটি উপাদানের উপর ভিত্তি করে
কোন জাতিসত্ত্বা গড়ে উঠতে পারে না। জাতীয়তাবাদী চেতনার বিকাশে মূল ভূ-খন্ড,
ভাষা, নৃ-তাত্তিক বৈশিষ্ট্য, সাহিত্য-সংস্কৃতির ঐতিহ্যের সাথে ধর্মীয় মূল্যবোধও
একইভাবে প্রভাব রাখে। নিদিষ্ট ভূ-খন্ডে ধর্ম, বর্ণ, গোষ্ঠি, সম্প্রদায়, জাত, কুল
নির্বিশেষে যখন কোন জনগোষ্ঠি এক সামগ্রিক চেতনায় উদ্বুদ্ধ হয়ে উঠে তখনই
জাতীয়তাবাদ প্রাণ পায়। জাতীয়তাবাদ মূলতঃ এক ধরণের অনুভূতি, এক ধরণের
মানসিকতা, এক ধরণের জাগ্রত চেতনা, যার সৃষ্টি হয় জনসমষ্টির প্রবাহমান

যা দেখেছি, যা বুঝেছি, যা করেছি ২৭১

 

ঐতিহাসিক জীবনধারায়। জাতীয় সংগ্রামের ধারায় গতিশীলতা অর্জন করার জন্য
কখন কোন উপাদানটা বিশেষ ভূমিকা রাখবে সেটা সম্পূর্ণভাবে নির্ভর করে সময়,
বাস্তব পরিস্থিতি, জনগণের প্রত্যাশা এবং নেতাদের উপর ।

অতীত সম্পর্কে গৌরববোধ, বর্তমানের উপভোগ বা বঞ্চনা আর ভবিষ্যতের রঙ্গীন
স্বপ্ন জাতীয়তাবাদের চেতনা জাগ্রত করে এবং জনমনে গড়ে তোলে ঐক্যবদ্ধ সুরের
মূর্চ্ছনা। এ ধরণের ঐক্যবদ্ধ চেতনা যখন কোন জনসমষ্টিকে একত্রিত করে তখন
সামাজিক ও রাজনৈতিক শক্তি হিসেবে তা অপ্রতিরোধ্য হয়ে উঠে। সামগ্রিক সত্ত্বা
হিসাবে তা বিভিন্ন মাত্রায় প্রকাশিত হয় আর তারই ফলে একটি জাতি সবরকম
চ্যালেঞ্জ মোকাবেলার জন্য আদর্শিক ও দৈহিকভাবে প্রস্তুত হয়।

বাংলাদেশে জাতীয়তাবাদের প্রশ্নে এখনও প্রচুর বিভ্রান্তির অবকাশ রয়েছে।
রাজনৈতিক নেতৃবৃন্দ এ বিভ্রান্তিকে আরো জটিল করে তুলেছেন তাদের ক্ষণস্থায়ী
রাজনৈতিক ফায়দা লুটার জন্য । এ বিভ্রান্তি নিরসনের জন্য বুদ্ধিজীবিদের যে গুরুত্বপূর্ণ
ভূমিকার প্রয়োজন তাও প্রায় অনুপস্থিত ৷ পরিষ্কারভাবে সত্যকে আমাদের জানতে
হবে। আমাদের জাতীয়তাবাদ কি? বাংলাদেশী জাতীয়তাবাদ? না বাঙ্গালী
জাতীয়তাবাদ?

প্রাচীন বঙ্গ অববাহিকা ও তৎসংলগ্ন ভূ-ভাগ যে ভারতীয় উপমহাদেশে একটি প্রাচীন
এবং সুপরিচিত স্ব-বৈশিষ্ট্যে সমুজ্জল অঞ্চল ছিল তার অসংখ্য সাক্ষ্য-প্রমাণ প্রাচীন
বৈদিক সাহিত্যে বিধৃত রয়েছে। (খ্রীষ্টপূর্ব ১৪০০-১০০০ সালের মধ্যে) ঐতরেয়
অরণ্যকে বঙ্গের কথা রয়েছে। মহাভারত ও হরিবংশেও দেখা যায় বঙ্গ প্রসঙ্গ । সুতরাং
বঙ্গ জনপদকে নেহায়েত অর্বাচীন বলে আখ্যায়িত করার কোন কারণ নেই।
রামায়নেও বঙ্গের উল্লেখ রয়েছে। কৌটিল্যের অর্থশাস্ত্রে প্রাচীন জনপদ হিসেবে বঙ্গের
উল্লেখ রয়েছে। এ দেশের দু'কুল পাত্রোর্ন ক্ষৌম কার্পাসিক বস্ত্র বয়ন শিল্পের জন্য
প্রসিদ্ধ ছিল বলেও কৌটিল্য বয়ান করেছেন। বরাহ মিহির (৫০০-৫৫০ খ্রীষ্টাব্দে) তার
বৃহৎ সংহিতা গ্রন্থে পূর্বাঞ্চলীয় দেশ অর্থাৎ বঙ্গ দেশ, পরবর্তিকালে বাংলাদেশের
অন্তর্গত যে কয়টি জনপদের নাম করেছেন সেগুলো হল: হরিকল, গৌতক, পৌন্ড্র,
বঙ্গ, বর্ধমান, তাম্রলিপ্তি, সমতট ও উপবঙ্গ। সতীশচন্দ্র মিত্র মহাশয় যশোর, খুলনা
সংলগ্ন দক্ষিন বঙ্গের কিছু অংশকে উপ-বঙ্গরূপে শনাক্ত করেছেন এ ছাড়া বর্তমান
বাংলাদেশের আর একটি প্রাচীন জনপদ সুহ্মের কথাও ইতিহাসে বর্ণিত হয়েছে।
বর্তমান বাংলাদেশের এবং আদিকালের বঙ্গ দেশের পশ্চিম এলাকার নাম ছিল সুহ্ম,
অঙ্গ, বর্তমান মিথিলা ও কলিঙ্গ উড়িষ্যা প্রদেশের অংশ হিসেবে বাংলাদেশের তথা বঙ্গ
দেশের অন্তর্ভুক্ত ছিল ।

যা দেখেছি, যা বুঝেছি, যা করেছি ২৭২
 


হিম যুগের পর থেকে বাংলাদেশ কখনও জনশূন্য থাকেনি পৃথিবীর অন্যান্য প্রান্তের
মানবগোষ্ঠির মতে! বাংলাদেশেও আদিম মানব সভ্যতার বিবর্তন ঘটেছিল ৷ কারণ,
এখানেও প্রত্ন ও নব্য প্রস্তর এবং তাম্র যুগের অস্ত্রশস্ত্র পাওয়া গেছে। বাংলাদেশের
বিভিন্ন অঞ্চলে পোদ, বাউড়ী, কোল, ভীল, মুন্ডা, সাওঁতাল  সাবর, পুলিন্দ  হাড়ি 
ডোম, চন্ডাল  রাজবংশী সমুদয় অন্ত্যু জাতির সমষ্টিই বাংলাদেশের আদিম
অধিবাসীগণের বংশধর । ভাষার ও আকৃতির মূলগত ঐক্য হতে সিদ্ধান্ত নেয়া হয়েছে
যে, এই সমুদয় জাতি একটি বিশেষ মানবগোষ্ঠির বংশধর ৷ এই মানবগোষ্ঠির সাথে 
অষ্ট্রেলিয়ার অদিবাসীদের চেহারার এবং ভাষার মিল পাওয়া গিয়েছিল বলে এদের বলা
হয় অস্ট্রো-এশিয়াটিক অথবা অষ্ট্রিক ৷

বাংলাদেশের দোরগোড়ায় রাজমহল পাহাড়। সেখানে বন-জঙ্গলের অধিবাসী
পাহাড়ীদের ছোট্ট-খাট্টো গড়ন, চেহারা,  গায়ের রং মিশমিশে কালো, নাক থেবড়া।
বেদ এবং নিষাদে যে বর্ণনা আছে তার সঙ্গে হুবহু মেলে সিংহলের ভেড্ডাদের ৷ ফলে
এদের নৃ-তাত্ত্বিক নাম হয় ভেড্ডিড ৷ নিষাদ জাতি বলেও তারা আখ্যায়িত হয়েছে।
প্রাচীন বাংলাদেশের নানা জায়গায় নানারকম পরিবেশে এবং জল হাওয়ায় নানান দলে
ভাগ হয়ে মানুষ বসবাস করত। পরে তাদের রক্তে বহিরাগতদের নানা রক্তের ধারা
এসে মিশেছে । বাচঁবার আলাদা আলাদা ধরণের দরুন এবং রক্তের মেশামেশি হওয়ায়
স্থানভেদে চেহারায় নানারকম ধাঁচ সৃষ্টি হয়েছে। মনের গড়নে, মুখের ভাষায়, সভ্যতার
বাস্তব উপাদানে তার প্রচুর ছাপ আছে। বাংলাদেশের মাটির গুন আর সেই মাটিতে
নানা জাতের মেলামেশা এরই মধ্যে বাংলাদেশী জনপ্রকৃতির বৈচিত্র আর ঐক্যের
গোড়া খুঁজে পাওয়া যাবে।

বাংলাদেশের আদিম অধিবাসীগন আর্য্য জাতির বংশগত নন । বাংলা ভাষার বিশ্লেষন
করে পন্ডিতগণ এ সিদ্ধান্তেই উপনীত হয়েছেন। উপরন্তু দ্রাবিড় বা আর্য্য আসলে
নরগোষ্ঠির নাম নয়, ভাষাগোষ্ঠির নাম মাত্র। একই নরগোষ্ঠির মধ্যে ভিন্ন ভিন্ন ভাষার
চলন থাকতে পারে। কাজেই শুধুমাত্র ভাষা দিয়ে কোন নরগোষ্ঠির নামকরণ সঠিক
নয়।

আসমুদ্রহিমাচল আমাদের এই দেশের নাম বঙ্গদেশ বা বাংলাদেশ । প্রশ্ন দেখা দেয়
বাংলা অথবা বাঙ্গালা এবং বাঙ্গালী শব্দের উৎপত্তি হল কি করে? বাংলাদেশের
এতিহাসিক পটভূমিকায় এই সমস্ত শব্দের ইতিহাস অতি সাম্প্রতিক । জনাব আবুল
ফজল আইন-ই-আকবরী গ্রন্থে বাংলা, বাঙ্গালা, বাঙ্গালী শব্দের উৎপত্তির যে ব্যাখ্যা
দিয়েছেন সেটা হল:- প্রাচীন বঙ্গ শব্দের সাথে আল শব্দ যুক্ত করে সুলতান শামসুদ্দিন
বাঙ্গালী শব্দের চয়ন করেন। আল শব্দের অর্থ পানি রোধ করার ছোট-বড় বাঁধ।

যা দেখেছি, যা বুঝেছি, যা করেছি ২৭৩


অন্যদিকে সুকুমার সেনের অভিমত হল প্রথমে বঙ্গ থেকে বাঙ্গালাহ্‌র সৃষ্টি হয়েছে।
মুসলিম শাসন আমলে  পারসিক বাঙ্গালাহ্‌ উচ্চারণ থেকে পর্তুগীজরা বানিয়েছে বেঙ্গল
এবং ইংরেজদের হাতে পড়ে বঙ্গ পরিণত হয়েছিল বেঙ্গলী বা বাঙ্গালীতে।

বাংলাদেশী জনগণের বাসভূমির রয়েছে একটি ঐতিহাসিক প্রাকৃতিক সীমানা।
বাংলাদেশের প্রাকৃতিক সীমা সংক্ষেপে বলতে গেলে, উত্তরে হিমালয় ও তার গায়ে
নেপাল, সিকিম ও ভূটান রাজ্য, উত্তর-পূর্ব দিকে ব্রহ্মপুত্র নদ ও উপত্যকা,
উত্তর-পশ্চিম দিকে দ্বারভঙ্গ পর্যন্ত ভাগীরথীর উত্তর সীমান্তবর্তী সমভূমি, পূর্ব দিকে
পর্যন্ত। পশ্চিমে রাজমহল, সাওঁতাল পরগনা, ছোট নাগপুর, মুর্শিদাবাদ, মালদহ,
পশ্চিমবঙ্গের অঞ্চলসমূহ, বিহারের বীরভূম, মানভূম, ধলভূম  কেওজ্ঞর, ময়ুরভজ্ঞের
অরণ্যময় মালভূমি, দক্ষিনে বঙ্গোপসাগর। এই সীমারেখার মধ্যেই প্রাচীন
বাংলাদেশের বা বঙ্গের গৌড়, পুন্ড্র, বারেন্দ্র, রাড, সুহ্ম, তাম্রলিপ্ত, সমতট, বঙ্গ,
বাঙ্গাল, হরিকল প্রভৃতি জনপদ গড়ে তুলেছিল বঙ্গবাসী বা বাংলাদেশীরা। কোল,
ভীল, শবার, পুলিন্দ, হাড়ী, ডোম, চন্ডাল, সাওঁতাল, মুন্ডা, ওরাঁও, ভূমিজ, বাগদী,
বাউড়ী, পোদ, মালপাহাড়ী প্রমুখ অস্তজ জনগোষ্ঠির মিলন এবং তাদের রক্তের সাথে
বহিরাগত নানা রক্তের ধারা এসে মিশে এক হয়ে সৃষ্টি হয় বঙ্গবাসী অথবা বাংলাদেশী
জাতিসত্ত্বার। সময়ের স্রোতে রাষ্ট্র বিধাতাদের হাতে বাংলাদেশীদের আবাসভূমি
বাংলাদেশ খন্ড-বিখন্ড হলেও তার ঐতিহাসিক প্রাকৃতিক সীমারেখা মুছে ফেলতে
পারবে না কেউ কোনদিন। রাষ্ট্রীয় সীমারেখা অপরিবর্তনীয় নয়। আমাদের পূর্বপুরুষরা
প্রাচীন বাংলাদেশের প্রসিদ্ধ জনপদগুলো গড়েছেন। রাষ্ট্রের বিকাশ ঘটিয়েছেন, জন্ম
দিয়েছেন বিস্ময়কর সংস্কৃতি ও শিল্প ঐতিহ্যের। এ ঐতিহ্য আমাদের জাতীয়
অধিকার। আজ রাষ্ট্রীয় পরিসীমা এবং জাতীয়তাবাদ নিয়ে গোষ্ঠি স্বার্থে অযথা যতই
যুক্তিহীন বিতর্কের অবতারনা করা হোক না কেন, বাংলাদেশের সচেতন জনগণকে
বোকা বানিয়ে ঘোলা পানিতে মাছ শিকার করা সম্ভব হবে না বেশি দিন। তারা তাদের
অতীত ঐতিহ্য এবং ন্যায্য অধিকার ভবিষ্যতে একদিন না একদিন আদায় করে
ছাড়বেই ইনশাল্লাহ্‌ ৷ পূর্ণ মর্যাদায় একদিন প্রতিষ্ঠিত হবে প্রকৃত বাংলাদেশ এবং
আমরাও বিশ্বের সামনে মাথা উচু করে দাড়াতে সক্ষম হব গর্বিত বাংলাদেশী হিসাবে ।

বাংলাদেশী জাতীয়তাবাদী সংগ্রামের কোন কোন পর্যায়ে বাংলা ভাষা মুখ্য ভূমিকা
পালন করেছে এ কথা সত্যি । কিন্তু তাই বলে বাংলাদেশের জাতীয়তাবাদকে বাঙ্গালী
জাতীয়তাবাদ বললে সেটা হবে বিভিন্ন নরগোষ্ঠির সম্মিলিত প্রচেষ্টায় হাজার বছরের
এতিহ্যে গড়ে উঠা বাংলাদেশী জাতীয়তাবাদের উপর একটি ভাষাগোষ্ঠির আধিপত্য
প্রতিষ্ঠিত করা। কারণ, বাঙ্গালী কোন নরগোষ্ঠির নাম নয়, ভাষাগোষ্ঠির নাম মাত্র ৷

যা দেখেছি, যা বুঝেছি, যা করেছি ২৭৪



বাংলাদেশী জাতীয়তাবাদ ও বাংলাদেশের ভৌগলিক পরিসীমা নিয়ে ১৯৭১ সালে
প্রথম চক্রান্ত করা হয় বাংলাদেশের জাতীয় পতাকার রূপ নির্ধারন নিয়ে ৷
সরকারিভাবে সর্বপ্রথম জাতীয় পতাকার যে রূপায়ন করা হয়েছিল সেটা ছিল
উদ্দেশ্যপ্রণোদিত ৷ সবুজ পটভূমিতে লাল সূর্য তার মাঝে হলদে রঙের তৎকালীন পূর্ব
পাকিস্তানের ম্যাপ। কিন্তু সচেতন জনগণ ও মুক্তিযোদ্ধারা চক্রান্তকারীদের সব
চক্রান্তের মূলে কুঠারাঘাত করে সেই জাতীয় পতাকা প্রত্যাখান করেন এবং বর্তমানের
জাতীয় পতাকার রূপ গ্রহণ করতে সরকারকে বাধ্য করেন। সবুজ বাংলার পটভূমিকায়
উদিয়মান রক্তিম সূর্য । উদিয়মান সূর্য ক্রমশঃ পূর্ণতায় উদ্ভাসিত হয়ে উঠবে আর তার
আলোকে স্বচ্ছ হয়ে উঠবে আদি বাংলাদেশের পূর্ণাঙ্গরূপ ৷ এটা লেখকের অবাস্তব স্বপ্ন
নয়। ইতিহাসের অমোঘ নিয়মেই ভবিষ্যতে একদিন এই স্বপ্ন রূপান্তরিত হবে বাস্তব
সত্যে ।

বাংলাদেশী জনগণের দরদী মজলুম নেতা মাওলানা ভাসানী তার মৃত্যুর মাত্র
কয়েকদিন আগে শেষবারের মত আমায় বাংলাদেশী জনগণের মরন-বাচন সমস্যা
নিয়ে যে সুদূরপ্রসারী ইঙ্গিত দিয়ে গিয়েছিলেন সেটা থেকে পাঠকগণ বর্ষিয়ান নেতার
রাজনৈতিক প্রজ্ঞা ও ভাবনার গভীরতা সম্পর্কে জানতে পারবেন বলেই ঘটনাটির
অবতারনা করলাম। পাঠকগণ উপলব্ধি করতে পারবেন তার বাস্তব জ্ঞানের প্রসারতা:-

১৯৭৬ সালের আগষ্ট মাসে তিনি লন্ডন গিয়েছিলেন অপারেশনের জন্য । আমিও তখন
লন্ডনেই অবস্থান করছিলাম খবরটা তাঁর কাছে পৌঁছে যায়। খবর পেয়েই তিনি
একদিন আমার এক ঘনিষ্ট বন্ধু সাংবাদিক জনাব গাজীউল হাসান খানের মাধ্যমে
ডেকে পাঠান। সময়মত আমি ও গাজী তার ফ্ল্যাটে গিয়ে উপস্থিত হলাম সকাল
১০টার দিকে। হাসপাতাল থেকে অপারেশনের পর বাংলাদেশ দূতাবাসই তাকে সেই
ফ্ল্যাটে থাকার বন্দোবস্ত করে দিয়েছে। সেখানে পৌছে দেখলাম তার পুত্র জনাব
নাসের খান ভাসানী মাওলানা সাহেবের ঘরে উপস্থিত রয়েছেন। হুজুর আধশোয়া
অবস্থায় বিছানায় চোখ বন্ধ করে নিশ্চুপ হয়ে কি যেন ভাবছিলেন! অপারেশনের ক্ষত
তখনও শুকায়নি। চলাফেরা, পথ্য সব কিছুই রেসট্রিকটেড ৷ আমরা এসেছি শুনে তিনি
চোখ মেলে আমাকে ইশারায় তার বিছানায় গিয়ে বসতে বললেন । আমি তার আদেশ
অনুযায়ী তাঁর শিয়রে গিয়ে বসলাম । গাজী কাছেই একটা চেয়ার টেনে নিল ৷ সালাম
দোয়ার পর হুজুর জিজ্ঞেস করলেন,

-নাস্তা করছস?

-হ্যাঁ হুজুর, নাস্তা কইরাই আইছি ৷ জবাব দিলাম ।

যা দেখেছি, যা বুঝেছি, বা করেছি ২৭৫ 
